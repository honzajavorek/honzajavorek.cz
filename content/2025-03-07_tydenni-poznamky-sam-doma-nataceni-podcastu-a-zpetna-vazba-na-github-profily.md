Title: Týdenní poznámky: Sám doma, natáčení podcastu a zpětná vazba na GitHub profily
Image: images/img-4534.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/344
Mastodon-Comments: https://mastodonczech.cz/@honzajavorek/114123159800778174

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2025-02-28_tydenni-poznamky-uklid-v-pribezich-a-doporucenich-prototyp-jedne-nove-veci.md) už utekl nějaký ten týden (28. 2. až 7. 3.), tak nastal čas se opět ohlédnout a utřídit si myšlenky.

![Tvarůžky]({static}/images/img-4534.jpg)
Taková normální večeře

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

O víkendu jsme byli v Brně. Teda v Brně jsme byli jen chvilku, většinu času jsme byli Bílovicích, nebo mezi Bystrcí a Žebětínem. Navštívili jsme kamarády, moje rodiče, řešili nějaké zdravotní potíže, zašli k zubaři. Holky pak v pondělí jely k babičce a já zpátky do Prahy, abych si užil samotu a načerpal tzv. _me time_.

Během týdne jsem si zvládl zajít na masáž, zaběhat s kamarádem, zajít na [20. ročník Festivalu otrlého diváka](https://otrlydivak.cz/akce/20-rocnik-2025/) ([Kybernetická babička](https://www.csfd.cz/film/33865-kyberneticka-babicka/) a [„Babičky dobíjejte přesně!“](https://www.csfd.cz/film/8013-babicky-dobijejte-presne/)), zajít do sauny a zacvičit si doma s kettlebellem (od Vánoc už podruhé). Ale už se mi po rodince stýská, to jo.

![Libuše Havelková]({static}/images/screenshot-2025-03-07-at-21-33-21.png)
Libuše Havelková jako terminátorka, fotka Filmového studia Barrandov

## LinkedIn a pozvání do podcastu Lupa.cz

Z kraje týdne ještě dobíhala sláva kolem mého [populárního statusu na LinkedIn](https://www.linkedin.com/feed/update/urn:li:activity:7300443605666545664/):

- Kamarádka mi poslala, že [už jsem slavný i na Redditu](https://www.reddit.com/r/czech/comments/1j34o8g/comment/mfxopyj/?context=3).
- Dostal jsem pozvání od Davida Slížka do [Lupa.cz podcastu](https://lupacz.libsyn.com/). Protože jsem zrovna sám doma a měl jsem spoustu času, hned ve čtvrtek jsem přijel do Internet Info na Vodičkovu a nahráli jsme to. Myslím, že to dopadlo dobře, ale triko jsem u toho teda propotil. Bude to hlavně o juniorech a AI.

Dále jsem se na LI věnoval těmto věcem:

- Andew Sharp konečně hodil pořádné moudro, tak nadešla příležitost [mu něco okomentovat](https://www.linkedin.com/feed/update/urn:li:activity:7302240067245219840?commentUrn=urn%3Ali%3Acomment%3A%28activity%3A7302240067245219840%2C7302423760421150720%29&dashCommentUrn=urn%3Ali%3Afsd_comment%3A%287302423760421150720%2Curn%3Ali%3Aactivity%3A7302240067245219840%29).
- Stále frčel i můj starší [status o eMiminu](https://www.linkedin.com/posts/honzajavorek_kde-najdete-nejlep%C5%A1%C3%AD-rady-ohledn%C4%9B-kari%C3%A9ry-activity-7299356063735173120-pAx2?utm_source=share&utm_medium=member_desktop&rcm=ACoAAACB93ABHHj4UI2winetGMZHboHlZIZojJA).
- Komentoval jsem pod Adamovým [nepovedeným postem](https://www.linkedin.com/feed/update/urn:li:activity:7302568508557598720?commentUrn=urn%3Ali%3Acomment%3A%28activity%3A7302568508557598720%2C7302619891084214273%29&replyUrn=urn%3Ali%3Acomment%3A%28activity%3A7302568508557598720%2C7302633433170694145%29&dashCommentUrn=urn%3Ali%3Afsd_comment%3A%287302619891084214273%2Curn%3Ali%3Aactivity%3A7302568508557598720%29&dashReplyUrn=urn%3Ali%3Afsd_comment%3A%287302633433170694145%2Curn%3Ali%3Aactivity%3A7302568508557598720%29). Tak nevím, jestli jsem mu pomohl, nebo to kvůli mě vyskočilo ještě mnohem víc lidem. Ale vzpomněl jsem si u toho na svoje začátky tady na blogu. Jsou tady v archivu stále moje chytrácké řeči z doby, kdy mi bylo 20, za které bych se dneska asi hodně styděl. Kvůli jednomu svému článku jsem se tehdy dokonce pohádal s děkanem fakulty a změnil VŠ. Nechť je to memento, že každý nějak začínal. Kdo nic nedělá, nic nezkazí. A stejně jako on jsem tady, pokud vím, žádné články nesmazal.
- Snad to přeplácne Adamův [status o tom, že bude mít příští týden přednášku v klubu](https://www.linkedin.com/feed/update/urn%3Ali%3Aactivity%3A7303670851554430977/)! 😀
- Smitio [spustilo dotazník](https://www.linkedin.com/posts/smitio_v%C4%9Bd%C4%9Bli-jste-od-za%C4%8D%C3%A1tku-%C5%BEe-chcete-kari%C3%A9ru-activity-7302622477392777216--ZRn/?rcm=ACoAAACB93ABHHj4UI2winetGMZHboHlZIZojJA), který je o cestě do IT, a je velmi relevantní pro juniory. Trošičku jsem s tím pomohl. Budu to propagovat příští týden.
- Terka konečně [spustila ContentParty](https://www.linkedin.com/posts/terezia-palascakova_contentparty-komunitacontentparty-launch-ugcPost-7302350738578440192-OOyX/?rcm=ACoAAACB93ABHHj4UI2winetGMZHboHlZIZojJA), komunitu pro contenťáky a copywritery! (…se kterou jí už asi rok pomáhám)
- Z ničeho nic otevřu v pátek LinkedIn a [Predrag Kulić věnoval celý status tomu, aby lidem doporučil junior.guru](https://www.linkedin.com/feed/update/urn:li:activity:7303723025437261825/) 🤯 ❤️
- A z čiré radosti jsem v pátek ještě sepsal [status o tom, co jsem tento týden vytvořil](https://www.linkedin.com/feed/update/urn:li:activity:7303768313929555968/?commentUrn=urn%3Ali%3Acomment%3A(activity%3A7303768313929555968%2C7303858466492678144)&dashCommentUrn=urn%3Ali%3Afsd_comment%3A(7303858466492678144%2Curn%3Ali%3Aactivity%3A7303768313929555968)): Zpětnou vazbu na GitHub profily, o které je následující odstavec poznámek. Myslím si, že tenhle status má vrchol slávy ještě před sebou, zatím má „jen” 1.850 zobrazení a každou chvíli jej někdo olajkuje nebo komentuje. Mimochodem tohle jsem sdílel i [na Mastodonu](https://mastodonczech.cz/@honzajavorek/114121298629901142), a i tam to má už 3 hvězdičky! 😀

![Předchozí status]({static}/images/screenshot-2025-03-07-at-21-31-04.png)
Předchozí status. Tohle se bude těžko překonávat

![Aktuální status]({static}/images/screenshot-2025-03-07-at-21-31-34.png)
Aktuální status

## Zpětná vazba na GitHub profily

Já vím, já vím. Moje cíle na tento týden zněly jasně.

1. Doplánovat si věci kolem junior.guru, dotřídit si poznámky, rešerše, úkoly.
2. Sepsat na blog svůj plán na letošek, nebo aspoň Q2.
3. Zajít k zubaři.

Vůbec nevím, jak se to stalo! Prostě se asi projevilo to, že jsem pořád především programátor a největší radost mi dělá programování… Takže jsem v úterý po příjezdu do Prahy ještě pro radost kouknul na ten prototyp automatické zpětné vazby na GitHub profily a to koukání mi vydrželo až do dneška.

-   Půl dne mi zabralo předělat to tak, aby se komentáře neposílaly mým jménem, ale jménem bota. Všechny kuřecí jména byly zabrané, tak se nakonec jmenuje `@roboticke-kure`. Zdrželo mě klasické _authorization hell_, kdy je mi jasné, co potřebuju udělat, ale vůbec není jasné, jak toho docílit ve změti oprávnění a tokenů a aplikací a instalací a kdo ví čeho. Hodně mi pomohlo ChatGPT. Když mi program z neznámého důvodu fungoval lokálně, ale nefungoval na GitHub Actions, dokonce mi poradilo, že tam mohou být _environment variables_ jinak escapované (je potřeba tam vrazit privátní klíč i s novými řádky) a opravdu, bylo to tím.
-   Naprogramoval jsem postování komentáře a jeho updatování tak, aby potom obsahoval výsledky. Vylepšil jsem formátování všech komentářů.
-   Potom jsem se rozhodl, že mít to anglicky nedává smysl, zvlášť když výsledky té zpětné vazby jsou česky, tak jsem to všechno předělával do češtiny.
-   Nepovedlo se mi, aby se bot „assignul“ na issue, ale vlastně to ani není potřeba, byla to spíš blbinka navíc a ani nevím, proč jsem s ní vůbec ztrácel čas.
-   Vytvořil jsem šablonu na issue, která umožňuje lidem založit „check“ ve správném formátu a přiřadit mu odpovídající štítek. Na tuto šablonu se dá i odkázat a políčka lze při zakládání issue předvyplnit pomocí parametrů v URL, čehož jsem chtěl využít: `https://github.com/juniorguru/eggtray/issues/new?template=check.md&title=...&body=...`
-   Ladil jsem v GitHub Actions `concurrency`, aby se věci nespouštěly dvakrát. Doteď přesně nechápu, jak to funguje, ale už se nic dvakrát nespouští 😀
-   Nejjednodušším možným způsobem jsem vykutil formulář navrch na [stránku v příručce, která je o GitHub profilu](https://junior.guru/handbook/github-profile/). Splácal jsem CSSko, aby to nějak vypadalo, a přidal trošičku JavaScriptu, aby se před odesláním formuláře vzala vyplněná adresa GitHub profilu, vyparsovalo se z ní uživatelské jméno, a to se vložilo do `hidden` políček představujících ony parametry z URL výše. Formulář se jako GET odešle na tu GitHubí URL a je to.
-   Předhodil jsem to lidem v klubu. Ti se na to vrhli a objevili tam hromadu chyb, které jsem dnes ráno všechny opravoval. Našli i chyby v pravidlech, která kontrolují profily. Ty jsem ještě nestačil opravit, ale [zaznamenal jsem si je](https://github.com/juniorguru/hen/issues). V samotném systému zakládání a kontroly těch profilů jsem měl špatný regulár, JavaScript mi nefungoval správně v Chrome, neumělo se to vypořádat s neexistujícím uživatelským jménem, a nakonec jsem změnil i celé workflow tak, aby lidi jdoucí přímo přes repozitář a šablonu nemuseli uživatelské jméno vůbec zadávat (vezme se jejich).

Pak jsem šel a napsal ten status na LinkedIn a Mastodon a už jen koukám, jak si to různí lidé zkoušejí. Při založení issue mi vždycky přijde notifikace do mailu, takže si toho vždycky všimnu, i když issues rychle mizí tím, jak je kuře zavře, když má hotovo. Sledováním výsledků jsem už přišel na pár dalších chyb.

![Jitka]({static}/images/screenshot-2025-03-07-at-12-30-58.png)
Jitka se snažila hodně, Špaček hadr!

Mám z toho ohromnou radost, protože mám pocit, že se mi povedlo po delší době junior.guru zase někam zásadně a viditelně posunout. Těším se, až tahle věc bude doladěná, bude na úvodní stránce webu, a bude to celé propojené se [seznamem kandidátů](https://junior.guru/candidates/) 💪 Ale to je ještě dlouhá cesta.

![Zpětná vazba na GitHub profily]({static}/images/abmd71.png)
Kdo máte GitHub profil, vyzkoušejte to taky!

## Další

-   Úplně náhodou jsem zjistil, že [Danova přednáška o CVčku](https://www.youtube.com/live/8_ZUwRKEJ7A) má k dnešnímu dni na YouTube **2.496 views**, a to má prosím **3 hodiny a 46 minut** a nestihl jsem na ni dát odkaz nikde na webu a kromě pár statusů nebyla moc ani na sociálních sítích 👏 Vůbec jsem nevěděl, že to tak frčí! Koukal jsem, co je další, a je to Nela Slezáková s 1.388 na přednášce o duševním zdraví, která je ale odkazovaná z webu, pak moje Q&A jsou mezi 500-800 views, Petr Viktorin s datovými strukturami má kolem 800 a podcastové díly mají na YouTube 200-500 views (top je ten s Jiřím Psotkou). Ostatní přednášky jsou jen pro členy a ne volně ke koukání na YouTube, takže ty jsou logicky mimo soutěž.
-   Přešel jsem na nový tarif ve Fakturoidu, protože mají nové tarify. Při té příležitosti jsem si všiml, že už mám zase plnou „krabici“, kam posílám zahraniční faktury, aby mi z nich daňař upletl QR kód, kterým zaplatím DPH jako identifikovaná osoba. Takže jsem udělal to, co jsem chtěl udělat už dlouho - [přidal jsem do junior.guru skript](https://github.com/juniorguru/junior.guru/blob/main/jg/coop/sync/fakturoid_inbox.py), který tu krabici pravidelně prochází a maže z ní staré věci, aby se nikdy nenaplnila.
-   StartupJobs přestal fungovat export pracovních inzerátů pro junior.guru, tak jsem dnes psal Filipovi M. e-mail a on snad do hodiny odpověděl, že je to opravené. Wow!
-   Nějak na mě dolehlo světové dění a především neustálý proud zpráv o tom, co se zrovna děje. Uvědomil jsem si, že mě to stresuje, neumím to ignorovat, a zároveň s tím nemohu vůbec nic dělat. Takže jsem udělal pár rychlých opatření a odešel hned z několika Telegramových skupin, které máme s kamarády, a kde se tyto věci probíraly téměř v reálném čase. Je mi teď líp. Pokud se bude dít něco opravdu důležitého, dovím se to ve Vinohradské 12, nebo prostě mrknu jednou denně na [irozhlas.cz](https://www.irozhlas.cz/). Ještě bych mohl trochu profiltrovat Mastodon, ale nemám to tam naštěstí zas tak strašné, tak uvidím.
-   Koukal jsem na jednu [úpravu v Pythoním Apify SDK](https://github.com/apify/apify-sdk-python/pull/424).
-   Napsal jsem virtuální asistentce, jestli si myslí, že by mi mohla pomoci s přípravou přednášek a kolik by to stálo. Zatím bez odpovědi, asi moc nepoužívá Discord. Ale nespěchám na to.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn. Odpovídal jsem opět nejrůznějším lidem, domlouval přednášku a zapisoval ji do YAMLu, aby se na ni už začaly objevovat pozvánky, naplánoval jsem si březnové Apify, komunikoval jsem s Praha Coding School a doplnil jim „wikipedický“ [popis v katalogu](https://junior.guru/courses/prahacodingschool/).
-   Za 8 dní jsem naběhal 7 km, při procházkách nachodil 5 km. Celkem jsem se hýbal 2 h a zdolal při tom 12 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1.  Propagovat na sítích přednášku s Adamem a dotazník od Smitio.
2.  Zvládnout přednášku v klubu s Adamem.
3.  Odkroutit si svůj březnový Apify týden!
4.  Předstírat, že daňařovi připravuji podklady pro daňové přiznání.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Poslední diktátor v Evropě - YouTube](https://www.youtube.com/watch?v=87c9Got1GRc)<br>Jirka vysvětluje Bělorusko. Pusťte si to.
- [Revolt - Find Your Community](https://revolt.chat/)<br>Open source alternativa Discordu. Jestli se tohle chytí, tak to bude skvělá zpráva pro budoucnost junior.guru klubu. Sociální sítě přichází a odchází, tak to bylo, tak to je. Největší dlouhodobé riziko mého projektu je enshittification Discordu, protože neexistuje vhodná alternativa. Tak třeba časem existovat bude. Ale chce to teda ještě voice.
- [Zbyněk Jiráček (ROPID): Aplikaci PID Lítačka čekají změny. Zlepší vyhledávání spojů, přinese nové informace — Lupa.cz — Overcast](https://lupacz.libsyn.com/zbynk-jirek-ropid-aplikaci-pid-ltaka-ekaj-zmny-zlep-vyhledvn-spoj-pinese-nov-informace)<br>Tohle bylo moc příjemné povídání o MHD v Praze z pohledu technického zázemí, dat, aplikace PID Lítačka, apod.
- [‘We prepared for a natural disaster – just not this one’](https://continent.substack.com/p/we-prepared-for-a-natural-disaster)<br>„Botswana’s government has spent many years, and many millions of dollars, preparing for natural disasters – just not this kind of natural disaster. The state’s attention, informed by decades of meteorological data, was focused instead on responding to drought. Botswana did not anticipate – or prepare for – floods.“
- [Česko rádo sociální politiku. Jen ji nesmí prosazovat levice – Page Not Found](https://pagenotfound.cz/clanek/cesko-rado-socialni-politiku-jen-ji-nesmi-prosazovat-levice)<br>Jetmar: „ČR v sobě má dva vlky. Jeden má rád sociální stát, jeho jednotlivé části a funkce, druhého děsí ideologický přežitek státního socialismu a vize, že by mohl být jeho klientem.“ „Některé věci nemáme špatně nastavené, protože si někdo neudělal rešerši nejlepší známé praxe, ale protože jde o výsledek mocenského zápasu, který někomu vyhovuje“ „Do bojů o identitu sklouzáváme, protože nám chybí nástroje, které dokážou s globálními ekonomickými silami něco dělat.“
