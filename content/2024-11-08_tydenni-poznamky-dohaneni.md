Title: Týdenní poznámky: Dohánění
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/332
Mastodon-Comments: https://mastodonczech.cz/@honzajavorek/113448395114315897

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-11-04_tydenni-poznamky-peklicko-s-nemocemi.md) už utekl nějaký ten týden (4. 11. až 8. 11.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Plány:** Stará „předsevzetí” jsou v článku [Plán na Q2 2024]({filename}2024-04-06_plan-na-q2-2024.md), nová teď nejsou.

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Samozřejmě se nic moc od pondělí, kdy jsem psal poslední poznámky, nestalo. Ale právě proto ty poznámky napíšu. Třeba se mi to povede a vrátím se k týdennímu rytmu.

Dva dny z pěti u nás byli moji rodiče a věnovali jsme se jim. Na práci mi zbyly tři dny, ale protože je žena stále ještě nemocná, vodil jsem a vyzvedával dceru ze školky. Taky jsem s ní byl u doktorky a ještě jsem byl sám u své doktorky, aby mi dala očkování na chřipku a covid. Takže moc času na práci nezbylo.

Tomu jsem přizpůsobil svoje cíle a snažil jsem se hlavně dohánět, co jsem dlouho odkládal:

-   Ozval jsem se všem, co mi na Discordu psali soukromou zprávu. Především Tomovi, Terce a Lucii. Terka potřebovala referenci na workshop, který jsem u ní absolvoval, a s Lucií jsme naopak řešili organizaci jejího workshopu v klubu.
-   Opravil jsem chybu, kdy můj skript [Luciino](https://www.dokazesprogramovat.cz/) předplatné v klubu považoval za takové, které je zdarma, takže se jí nestrhávaly platby.
-   Ozval jsem se přednášejícímu na prosinec a dlouze s Patrikem diskutoval budoucnost přednášek v klubu.
-   Publikoval jsem do [seznamu akcí](https://junior.guru/events/) Luciin workshop i plánovanou prosincovou přednášku o AI. Workshop mi dal trochu zabrat, protože měl dlouhý popis a je to první akce tohoto typu v klubu. Taky jsem trochu musel upravit databázi a jak se zaznamenává čas konce akce.
-   Domluvil jsem se s Chemixem, aby nahodil nový sdílený Google Kalendář na akce [Péhápkářů](https://pehapkari.cz/). Hned jsem na něj napsal scraper a nasadil, takže by se měly jejich akce začít objevovat v klubových skupinkách.
-   Uzavřel jsem konečně dotazníky. Strašně to prokrastinuju, ale aspoň jsem to rozdělil na dílčí kroky. Odebral jsem lištu z webu a uzavřel jsem dotazníky na Google Forms. Teď bych měl vylosovat výherce a pak jim odeslat knihy. A potom bych měl nějak vyhodnotit nasbírané výsledky, ale to už nespěchá. Důležité je, že na základě těch dat může už Terka pracovat na nové prodejní stránce klubu.
-   [Zeptal jsem se na Mastodonu](https://mastodonczech.cz/@honzajavorek/113430906371139926) a zjistil, jak správně na CI nainstalovat Lychee v Rustu tak, aby to netrvalo šest minut.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
    Po dlouhé době jsem přečetl **ÚPLNĚ VŠECHNO V KLUBU**. Byl to masakr. Taky jsem vyřešil všechny e-maily až na jeden, a uložil jsem si do poznámek k příručce všech 60+ tipů z klubu.
-   Za 5 dní jsem při procházkách nachodil 10 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

Nevím, kolik času budu na práci mít, ale předpokládám, že řádově více, než tento týden. Odvážím se naplánovat si následující:

1. Vylosuju, kdo z respondentů vyhrál knihy.
2. Doplním další klubové tipy.
3. Zlomím svůj aktuální odpor k práci na pracovních inzerátech a dodělám přiřazování technologických tagů k nabídkám v klubu.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Deciphering Glyph :: Hope](https://blog.glyph.im/2024/05/hope.html)<br>„As our ability to acquire information about things getting worse has grown, our ability to affect those things has not. Knowledge is not power; power is power, and most of us don’t have a lot of it, so we need to be strategic in the way that we deploy our limited political capital and personal energy.“
- [How Trump’s second term will be different - YouTube](https://www.youtube.com/watch?v=gK6MD_8S01o)<br>Pěkné shrnutí toho, co se dá od Trumpa čekat. Volby jsem nesledoval a nic kolem toho nečetl, protože to stejně neovlivním. Těchto 13min je jediné, co jsem letos Trumpovi věnoval, a přišlo mi to užitečné. Mimochodem, je asi všeříkající, že v tom výčtu není o Ukrajině vůbec nic. Ani redaktorům z Voxu nepřišlo podstatné ji jediným slovem zmínit. Evropa si holt musí Ukrajinu vyřešit sama. Otázka je, zda si to uvědomuje, a zda na to má zdroje.
- [GOV.UK Forms in motion - Government Digital Service](https://gds.blog.gov.uk/2024/11/04/gov-uk-forms-in-motion/)<br>Tohle je v Česku sci-fi. A všechno je to JS-optional, progressively enhanced HTML.
- [We don’t do that here: Setting social norms - Eric Holscher](https://www.ericholscher.com/blog/2023/feb/10/we-dont-do-that-here/)<br>Tohle tady neděláme. Jak se vypořádat s chováním v komunitě, které nechceme, ale zároveň ho nechceme vyloženě trestat a jak to efektivně přenést na nově příchozí.
