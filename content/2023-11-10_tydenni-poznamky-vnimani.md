Title: Týdenní poznámky: Vnímání
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2023-11-03_tydenni-poznamky-nove-klubove-tipy-a-pripravy-tdc.md) už utekl nějaký ten týden (3. 11. až 10. 11.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
Aktuální nabídky práce pro juniory: [Red Hat](https://junior.guru/jobs/aac817ee027512f150caf872e149e12ef9246815b1ecf880501b877d/)

**Plány:** Četli jste, co [teď plánuji]({filename}2023-08-07_letni-pit-stop.md)?
Svůj postup zaznamenávám do [tabulky na GitHubu](https://github.com/orgs/juniorguru/projects/3/).
</div>

S koncem předchozího týdne se v klubu rozhořela vyhrocenější diskuze.
Byť se vlastně nic strašného nestalo, z nějakého důvodu mě to dost smetlo a musel jsem si pak několik dní dát úplně pauzu od Discordu.

Během víkendu jsem se viděl s kamarády v Blansku a v Brně.
Bylo to fajn a povedlo se mi při tom trochu zrelaxovat.

S jedním kamarádem jsme si dali „terapeutickou“ procházku na pivo, lesem a polem, během které jsme šťourali do různých věcí, které mě trápí nebo trápily.
Díky tomu se mi v hlavě hodně věcí spojilo a začal jsem přemýšlet nad tím, zda podlomené zdraví a další věci nepramení z chronického stresu způsobeného primárně mým podnikáním.

V pondělí jsem zašel k zubaři, kterého máme z historických důvodů v Brně, a tam jsem si uvědomil, že jsou i horší věci, než roztržky v klubu.
Každopádně mám dojem, že mám „plný kyblík“ a když do něj cokoliv menšího cákne, tak to přeteče.
Ať už to bylo přednášení na Frontkonu, nebo teď ta roztržka.

Zpomalovat jsem začal už týden zpět, např. rušit různá svá naplánovaná angažmá.
Budu v tom pokračovat a hledat další příležitosti, jak snížit zátěž.
Zkusím na sebe teď přestat klást jakékoliv nároky.
Budu trochu pracovat, trochu odpočívat.
Nebudu nic hrotit.
No uvidíme.

Projekt v jednom člověku má hromadu výhod a já tyto výhody požívám plnými doušky a velmi rád.
Má ale i nevýhody a já se s nimi musím naučit nějak pracovat.
Nejspíš už tomu nepůjde dát úplně volný průběh.

![Kamechy]({static}/images/photo-2023-11-10-17-54-53.jpeg)

## Programátoři začátečníci

Největší a nejznámější skupina na Facebooku, která se zabývá programátory začátečníky, udělala partnerství s Českou Spořitelnou.
ČS jim poslala mega na rozvoj.
Najali si teď agenturu a ta pro ně teď skupinu spravuje a rozvíjí, organizuje události, apod.
Zajímavý vývoj!

Je to konkurence?
Není to konkurence?

Možná to konkurence je.
Musí mě uchránit [USP](https://en.wikipedia.org/wiki/Unique_selling_proposition).
Mají jiné parametry, je to masovka, je to zadarmo.
Každopádně musím sledovat, co dělají, a když něco budou poskytovat zdarma, nesmím se snažit konkurovat.
Dělají online eventy?
V tom případě musím dělat buď unikátní online eventy, nebo je prohlásit za komoditu a nemohu je vyzdvihovat jako něco, co lidé jinde nenajdou.

Možná mi to pomůže pročistit způsob, jak vlastně klub prodávat a jak vysvětlovat, v čem jsou jeho přednosti.
Možná se přestanu soustředit na komodity a začnu pracovat na trumfech, které mám dávno v hlavě a které nikdo jiný než já udělat nemůže.

Každopádně mi nic nebrání být v té skupině aktivnější a tím upozorňovat na existenci junior.guru 😀

## Lepší onboarding

Zjistil jsem, že když se vlákna s klubovými tipy archivovala, což se na Discordu děje automaticky po nějaké době, tak je skript už neviděl a založil nové tipy.
Ajaj!
Takže jsem to přepsal a opravil.

Pak jsem zkusil udělat tzv. _Server Guide_, což je nová funkce Discordu pro komunity.
Dají se tam udělat z kanálů „stránky“, kde mohou být nějaké statické informace.
První takovou stránku jsem vytvořil pro seznam záznamů klubových akcí.

![Server Guide]({static}/images/screenshot-2023-11-10-at-16-58-44.png)

## Další

-   Jeden den jsem „podlehl“ rýmičce.
    Jen jsem ležel v posteli a koukal na přednášky, na které nemám jindy moc čas.
    Bylo to jako být celý den na konferenci, ale v posteli, a nemít kolem sebe žádné lidi.
    Mělo to svoje kouzlo!
    Protože mě lidi nebo komunikace teď spíš unavují, perfektně jsem si odpočinul.
-   Psal jsem, že jsem dal do popisků podcastových epizod reklamu na junior.guru a že jsem změnil titulek podcastu, aby obsahoval některá klíčová slova.
    Není to snad ani týden a už mi přijde, minimálně pocitově, že do klubu chodí víc a víc lidí, kteří mi do ankety píšou, že mě našli díky podcastu.
    Některí dokonce píšou „při hledání podcastů na Spotify“, což dost specificky poukazuje na to, že přesně tímto způsobem to bylo.
    Zajímavé.
-   Aktualizoval jsem seznam svých vystoupení v YAMLu tady na blogu a opravil jsem nějaké chyby v načítání _tootů_ z Mastodonu.
-   Omezil jsem skript na špendlíky v klubu, aby se nekoukal na ošpendlíkované zprávy, které jsou starší než půl roku.
    Přijde mi to zbytečné.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
-   Za 8 dní jsem na túrách nachodil 8 km. Celkem jsem se hýbal 3 h a zdolal při tom 8 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

<div class="alert alert-warning" role="alert" markdown="1">
**Okénko duševního zdraví:**
Máte dojem, že na rozdíl ode mně nic nestíháte?
Buďte v klidu, [není to závod]({filename}2020-06-04_neni-to-zavod.md)!
</div>

## Plánuji

1.  Udělám promo na TDČ, na podcast, atd.
2.  Budu pokračovat ve vylepšování _onboardingu_ nových členů do klubu.
    Překopu „nástěnku“, pak se uvidí.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Introducing GPTs](https://openai.com/blog/introducing-gpts)<br>„You can now create custom versions of ChatGPT that combine instructions, extra knowledge, and any combination of skills.“ Něco mi říká, že na tohle jsem čekal.
- [Is the future of documentation dynamic?](https://www.youtube.com/watch?v=9PMu3i4-RFk)<br>Chris vysvětluje, kam se posouvá svět dokumentace. React komponenty přímo v textu. Setkali jste se už s nějakými takovými dynamickými prvky? Používáte?
- [Velmoci se přetahují o Měsíc. Plánují na něm základny i trénink astronautů pro cestu k Marsu - VOXPOT](https://www.voxpot.cz/velmoci-se-pretahuji-o-mesic-planuji-na-nem-zakladny-i-trenink-astronautu-pro-cestu-k-marsu/)<br>Zajímavý přehled, byť mi tam trochu chybí zmínka o českém programu Kosmo 😉
