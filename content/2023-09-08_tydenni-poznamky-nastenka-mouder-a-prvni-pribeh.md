Title: Týdenní poznámky: Nástěnka mouder a první příběh
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/283
Mastodon-Comments: https://mastodonczech.cz/@honzajavorek/111030493389780420

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2023-09-01_tydenni-poznamky-python-sprint-mastodon-a-restart-newsletteru.md) už utekl nějaký ten týden (1. 9. až 8. 9.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
Aktuální nabídky práce pro juniory: [Red Hat](https://junior.guru/jobs/aac817ee027512f150caf872e149e12ef9246815b1ecf880501b877d/)

**Plány:** Četli jste, co [teď plánuji]({filename}2023-08-07_letni-pit-stop.md)?
Svůj postup zaznamenávám do [tabulky na GitHubu](https://github.com/orgs/juniorguru/projects/3/).
</div>

## První příběh juniora

[Adéla Pavlun](https://www.linkedin.com/in/adelapavlun/), která zpracovává rozhovory s juniory z klubu, dokončila první z nich.
Mrknul jsem na to, poslal nějakou zpětnou vazbu, pak jsme to prohlásili za hotové.
Stačí to jen vydat!

Akorát není kam.
Takže jsem začal makat na tom, aby bylo kam.
Vyladil jsem ještě trochu [stránku s příběhy](https://junior.guru/stories/) a přidal tam sekci, kam budu dávat příběhy publikované přímo na junior.guru.

Pak jsem se pustil do tvorby podstránky, která bude představovat článek.
Nemám na webu žádný blog a redakční systém, prostě to tam mrsknu jako další Markdown stránku v MkDocs, která má akorát pár srandiček navíc.
V pátek večer jsem skončil s tímto výsledkem:

![Roman Viktor Dvořák]({static}/images/screenshot-2023-09-08-at-16-54-10-rozhovor-s-romanem-v-dvorakem.png){: .img-thumbnail }

Ještě tam pár věcí chybí, takže to si nechávám na příští týden, ale už teď se těším, až to bude venku!

## Příběhy odjinud

Začal jsem si dělat pořádek v backlogu příbehů odjinud.
Pročistil jsem Trello sloupeček na tohle téma a zrušil ho.
Odkazy, které tam byly nasalátované, jsem si dal zatím do komentáře v souboru [stories.yml](https://github.com/honzajavorek/junior.guru/blob/main/juniorguru/data/stories.yml) a postupně je procházím a přidávám.

## Nástěnka mouder

Sesbíral jsem moudra z klubu [do souboru](https://github.com/honzajavorek/junior.guru/blob/main/juniorguru/data/wisdom.yml) a přidal na web [stránku, kam se vypíšou](https://junior.guru/wisdom/).

![Moudra]({static}/images/screenshot-2023-09-07-at-19-36-16-dobre-minene-rady-pro-zacatecniky-v-programovani.png){: .img-thumbnail }

Dole je reklama na PyCon CZ:

![PyCon CZ]({static}/images/screenshot-2023-09-07-at-19-36-26-dobre-minene-rady-pro-zacatecniky-v-programovani.png){: .img-thumbnail }

Na úvodní stránku novinek jsem to přidal jako „moudro dne“:

![Moudro dne]({static}/images/screenshot-2023-09-07-at-19-36-00-novinky-pro-zacatecniky-v-programovani.png){: .img-thumbnail }

Teď ještě vymyslet fyzickou podobu na PyCon CZ. To udělám asi až ve čtvrtek na místě.
Po konferenci dám dolů místo reklamy na PyCon CZ fotky, jak to vypadalo v reálu.
Budu tam sbírat moudra od účastníků konference a ty pak přidám zase na web.
A kdo ví, třeba budu taková moudra sbírat i do budoucna a na té stránce vznikne pěkná ne nástěnka, ale přímo databáze mouder 😀 A můj bot na Discordu nebo bot, který bude rozesílat newsletter, si jistě s databází mouder poradí a vymyslí, kdy a kam se hodí nějaké náhodně zobrazit.

## Klubové akce

Přepsal jsem a aktualizoval celý [návod pro speakery](https://junior.guru/speaker/).
Dal jsem větší důraz na bodové seznamy a stručnost.
V případě vysvětlení specifik Discordu jsem naopak přidal návodné obrázky a se stručností jsem se netrápil.
Hned jsem ho pár lidem poslal a naplánoval jsem na podzim do kalendáře dvě klubové přednášky.

![Stránka pro speakery]({static}/images/screenshot-2023-09-08-at-17-44-13-pro-prednasejici.png){: .img-thumbnail }

## Mastodon

Hned potom, co se mi [Luboš smál](https://mastodonczech.cz/@banterCZ@witter.cz/111006640279078722), že nemůžu čekat sledující, když jsem ještě nezačal psát, dosáhl počet mých sledujících 43, čímž srovnal sledující na Telegramu.

K tomuto okamžiku mám 56 sledujících a už začínají i reagovat na to, co píšu, když zrovna něco málo píšu.
To mi přijde hustý, protože zhruba před dvěma týdny jsem Mastodon vůbec neměl a teprve zhruba před týdnem jsem vůbec začal někde propagovat, že ho mám.
Kanál na Telegramu mám tuším od minulých Vánoc, takže co jsem tam nasbíral za třičtvrtě roku, to jsem na Mastodonu nasbíral za týden.

Tím asi považuji experiment za uzavřený.
Až se budu nudit, předělám blog tak, aby se integroval s Mastodonem, ne s Telegramem.
Telegram přestanu propagovat.
Články budu posílat na Mastodon.
Bota na Telegram a kanál asi nezruším, ale nejspíš to předělám tak, aby se tam jen posílalo totéž, co se objeví na Mastodonu.

## Rozdělování slov na webu

Do skriptu, který dělá post-processing vygenerovaného HTML webu junior.guru jsem přidal pár řádků, které z HTML vytáhnou hlavní dokument a proženou ho přes [hyphen](https://github.com/ytiurin/hyphen).
Ten do kódu přidává neviditelné rozdělováčky, které prohlížeči říkají, kde může na konci řádku slovo rozdělit.
To se většinou na webu moc nevidí, protože je to specifické pro jazyk.
Knihovna hyphen ale podporuje i češtinu, tak jsem to zkusil.
Pak stačilo [správně nastavit CSS](https://developer.mozilla.org/en-US/docs/Web/CSS/hyphens) a je to.
Vypadá to, že to funguje:

![Zalamování]({static}/images/screenshot-2023-09-08-at-18-02-23-jak-se-naucit-programovat-uvod-do-programovani-v-podobe-rozcestniku-na-nejlepsi-materialy.png){: .img-thumbnail }

Překvapilo mě, jak jednoduché to bylo na realizaci. Mám pocit, že jsem se rozdělování slov pokoušel vyřešit už dřív, ale bylo to mnohem složitější. Toto jsem měl i s googlením knihovny hyphen hotové snad za půl hodiny. Třeba to dám časem i sem na blog.

Pokud na webu junior.guru uvidíte nějaká místa, kde se to zalamuje divně, nebo kde se to zalamuje, ale spíš by to vypadalo líp, kdyby se to nezalamovalo, tak dejte vědět. Taky přemýšlím, jestli bych teď vlastně neměl používat ono jinak zavrhované [justify](https://developer.mozilla.org/en-US/docs/Web/CSS/text-align) na zarovnání textu.

## Další

-   Volal jsem si s [Radkem Kitnerem](https://kitner.cz/). Neměli jsme agendu, chtěli jsme se jen poznat, protože o sobě navzájem slýcháme. Byl to příjemný pokec a oba nás díky němu napadly různé věci a synergie.
-   [Promoval jsem](https://www.linkedin.com/posts/honzajavorek_python-activity-7105552838948216832-F7B0/) svou účast v panelu na PyCon CZ 23.
    Zkusil jsem to dát i [na Mastodon](https://mastodonczech.cz/@honzajavorek/111024278856846615) a vypadá to, že to tam někdo snad i čte.
    V pondělí budu promovat dál.
-   Navštívil jsem doktora a konečně se pohnul můj zdravotní stav.
    Mám nějakou léčbu, která vypadá, že snad i zabírá.
    Psychicky je mi teď skvěle.
-   Udělal jsem _code review_ kamarádce, která mi pomáhá s malými úkoly na _realtime_ botovi.
-   Pomáhal jsem [Domi](https://cz.pycon.org/2023/program/talks/92/) s přípravou prezentace na PyCon CZ 23.
    Dodával jsem jí sebedůvěru a probírali jsme, jak vést storytelling přednášky apod.
    Ukazoval jsem jí [nějaké svoje staré přednášky](https://speakerdeck.com/honzajavorek) a až mi slza ukápla, když jsem viděl, jak jsem si s tím hrál a jak to bylo plné vtípků.
    Přijde mi, že takové věci bych dnes už snad ani neuměl.
    Uvidíme, jestli se hecnu a zkusím něco vymyslet na [Frontkon](https://frontendisti.cz/konference).
-   Připravoval jsem dárek k narozeninám pro manželku, ale ještě to nemám hotové.
-   Byl jsem na schůzi výboru Pyvce.
    Probrali jsme sídlo Pyvce a další věci, viz [zápis](https://docs.pyvec.org/operations/meeting-notes.html).
-   Vymyslel jsem téma diskuze na PyCon CZ 23: [Junior versus senior](https://cz.pycon.org/2023/program/panels/122/).
    Přijďte se zapojit, empatie poteče proudem!
-   Brácha nám pomohl spočítat, zda bychom dosáhli na hypotéku a mohli aspoň teoreticky uvažovat o pořízení nemovitosti k vlastnímu bydlení.
    Z čísel vychází, že možná tak v Karviné.
    Uvidíme, jakou strategii do budoucna vymyslíme.
    Časem půjde žena do práce, ale ani to asi stačit nebude.
    Jedna varianta je připravit junior.guru např. na půlroční útlum a sehnat si k němu na chvíli vedlejšák, který by nám nabušil příjmy.
    Jiná varianta je nabušit junior.guru, aby nám nabušilo příjmy 😎
    Ani jedno mi nepřijde nereálné.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
-   Během 8 dní jsem se nevěnoval žádné sportovní aktivitě.

<div class="alert alert-warning" role="alert" markdown="1">
**Okénko duševního zdraví:**
Máte dojem, že na rozdíl ode mně nic nestíháte?
Buďte v klidu, [není to závod]({filename}2020-06-04_neni-to-zavod.md)!
</div>

## Plánuji

1.  Vydat první příběh juniora z klubu.
2.  Zpracovat nástěnku mouder tak, aby mohla být na PyCon CZ 23 fyzicky.
3.  Užít si PyCon CZ 23.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Indie, to jest Bhárat. Bude se nejlidnatější země přejmenovávat? - VOXPOT](https://www.voxpot.cz/indie-to-jest-bharat-bude-se-nejlidnatejsi-zeme-prejmenovavat/)<br>„Mnohem pikantnější jsou však ohlasy ze zahraničí. Pokud by nejlidnatější země skutečně od svého mezinárodně uznávaného názvu upustila, po jméně Indie už pokukuje sousední Pákistán.“
- [Past na rodiče](https://houdekpetr.blogspot.com/2023/08/past-na-rodice.html)<br>„Zapomnělo se, že výchova dětí nikdy nebyla jen odpovědností rodičů. Celou evoluci lidstva to byla sdílená starost. Jelikož spolu žili širší rodiny, o děti se spíše starali babičky, tety a strejdové, často sousedi či kolegové.“
