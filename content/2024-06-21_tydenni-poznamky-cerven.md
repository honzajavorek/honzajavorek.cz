Title: Týdenní poznámky: Červen
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-05-31_tydenni-poznamky-kurz-scrapovani-v-pythonu-a-webexpo.md) už utekl nějaký ten týden (31. 5. až 21. 6.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Plány:** Aktuální „předsevzetí” jsou v článku [Plán na Q2 2024]({filename}2024-04-06_plan-na-q2-2024.md)

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
</div>

Tak sice se to jmenuje týdenní poznámky, ale tentokrát píšu skoro po měsíci. Nějak se to zase sešlo, všeho bylo moc. Naštěstí jsou teď vyhlídky, že bude aktivit málo, a s tím snad přijde i nějaká pohoda. A s pohodou snad zase přijdou pravidelnější a kratší poznámky.

## Landing page a dotazníky

Volali jsme si s Terkou a posunuli zase o kus dál přípravy na novou _landing page_ klubu. V rámci toho jsme připravili dotazníky, které jsem rozeslal jak mezi členy, tak mezi relevantní „veřejnost“. Ten pro veřejnost je [tento](https://forms.gle/TJbV5ANrUWZbE6L78) a budu rád, když mi ho vyplníte, pokud jste aspoň trochu cílovka.

Vymyslel jsem, že jako odměnu budu z respondentů losovat a někdo vyhraje knihu [Grokking Algorithms](https://www.manning.com/books/grokking-algorithms). Docela mi dalo zabrat to vymyslet, ale jsem s tímhle rozhodnutím spokojen. Je to celkem drahá kniha, kterou si každý nekoupí. Je dobrá. Má smysl ji mít fyzicky. A docela blbě se u nás shání.

Dotazníky jsem vypustil do světa s tím, že se budou sbírat odpovědi, a pak jsem je úplně vytěsnil z hlavy, takže nemám knihy ještě koupené a na odpovědi jsem ještě vůbec nekoukal. Když to tady tak píšu, tak aspoň mrknu, kolik tam je odpovědí.

Takže členů odpovědělo 65 ze zhruba 360, tj. 18,3 %. V tom dotazníku pro veřejnost je zatím 38 odpovědí, to není žádná bomba, ale lepší než nic. Taky jsem to propagoval jen jednou, možná bych tomu mohl dát nějaký _boost_ příští týden.

Terce jsem ještě na callu [promluvil do duše](https://www.linkedin.com/posts/terezia-palascakova_justdoit-komunita-mentoring-activity-7204012179979669505-sXpq/), aby konečně spustila svou komunitu, a ona ji pak opravdu spustila, aspoň pro pár beta testerů. Jsem tam taky a hezky se to rozjíždí, tak kdo děláte copywriting, určitě se těšte, vzniká něco pěkného!

![Dotazník]({static}/images/screenshot-2024-06-21-at-23-54-02-dotaznik-pro-zacinajici-programatory.png)

## Víkend s dcerou a angína

Jel jsem na víkendový výlet na Pálavu. Jen tatínci a děti. Poprvé sám s dcerou na několik dní. Bylo to nakonec náročné úplně jinak, než jsem myslel. A trochu víc, než asi kdokoliv čekal, ale vše jsme nějak zvládli.

Z víkendu jsem přijel úplně vyčerpaný a na základě toho jsem hned chytl virovou angínu, takže jsem několik dní zase jenom proležel. Naštěstí to bylo sice intenzivní se silnými horečkami, ale rychlé, takže o víkendu jsem pak něco zase dohnal. Stejně jsem nemohl sportovat nebo něco, tak jsem aspoň bušil do počítače.

![Pálava]({static}/images/img-0160.jpg)

## Překopávání firemního ceníku, Patreon a GitHub Sponsors

Kdybych měl na práci víc dní v kuse, tak se zase pustím do profilů juniorů, ale vyšlo mi to tak, že před a po týdnu pro Apify jsem měl vždy jeden den sem, jeden den tam. Takže jsem si vybral jinou práci, a to překopání toho, jak junior.guru pracuje s firemními ~~partnery~~ sponzory.

Rozhodl jsem se v podstatě zrušit všechny benefity pro firmy a maximálně to celé zjednodušit. Smazat kód, který super zbytečně složitě trackoval vazby mezi firmami a dalšími věcmi na junior.guru, v historii i současnosti, a který měl několik M:N tabulek. Předělat ceník a přestat používat slovo partnerství, nahradit jej slovem sponzorství, aby bylo jasné, že firmy si na junior.guru vlastně nic speciálního nekupují. Že je to především podpora projektu z jejich strany.

Už jen to mazání mi dalo hromadu práce, bylo to jako s pinzetou a skalpelem vypreparovat něco, co prorostlo celým systémem. Ale povedlo se.

Taky jsem napsal mail svým posledním dvěma podporovatelům na Patreonu, jestli by nebyli tak hodní a nepřešli na GitHub Sponsors. Hned to udělali (zlatí!), tak jsem mohl Patreon zavřít a zbavit se [PayPalu a jeho šílených měnových konverzí](https://mastodonczech.cz/@hroncok@floss.social/112050595381651852).

Pak ten ceník. Návrh nového mám [tady](https://junior.guru/sponsorship/), ale není to ještě hotové a nikde na to zatím není odkaz. „Pošli LOVE“ jsem vzal z [někdejší stránky /donate/, která bývala na webu, pořád se mi to líbí](https://mastodonczech.cz/@honzajavorek/112655346522200566).

Oživil jsem trochu [GitHub Sponsors](https://github.com/sponsors/honzajavorek/) a ty, kdo mě tam sponzorují (jednotlivci i firmy) jsem začal vypisovat na [úvodní stránku junior.guru](https://junior.guru/). Při tom jsem [objevil bug v GitHub API](https://github.com/orgs/community/discussions/54644#discussioncomment-9780766). Předělal jsem [sekci o sponzorech na /open/](https://junior.guru/open/#sponzori). Upravil jsem [FAQ](https://junior.guru/faq/).

No spousta práce, a stále to ještě není hotové. Ale mám z toho dobrý pocit, protože s každou touhle úpravou se mi do budoucna zjednodušuje život. Postupně procházím úkoly a nápady, které jsem si k téhle věci za ty roky uložil a je to vždy sladký moment, když můžu spoustu z nich smazat jako hotové nebo už nerelevantní.

Do budoucna plánuju dotáhnout tu novou stránku s „ceníkem“, sesynchronizovat s ní všechna současná sponzorství, existující sponzory, bartery a komunity převést na Group Plans na Memberful, předělat vítání sponzorů v klubu, zrušit možnost přidávat pracovní inzeráty přímo na web, a pak se ozvat různým firmám, jestli se náhodou nechtějí přidat 😀

![Sponzoři]({static}/images/screenshot-2024-06-21-at-23-29-33-jak-se-naucit-programovat-a-ziskat-prvni-praci-v-it.png)

## Trocha lásky pro knihovnu fiobank

Fio banka změnila adresu API a já jsem kdysi napsal [knihovnu pro Python](https://github.com/honzajavorek/fiobank), tak se hned ozvali lidi, že by se to mělo aktualizovat.

Velký dík hlavně [Petrovi Špačkovi](https://github.com/spacekpe), který změnu poslal v Pull Requestu a ještě do knihovny doplnil i novou funkcionalitu. Hned jsem se od něj něco naučil, nevěděl jsem že mohu v Pythonu říct JSON parseru, aby na desetinná čísla místo `float()` použil `Decimal()`.

Tož jsem na to mrknul a udělal tam ještě pár změn, ale ta knihovna by potřebovala teda mnohem víc lásky! Hodně jsem ji zanedbával. Přitom se vsadím, že to je určitě můj nejúspěšnější open source projekt, který používá spousta lidí, jen o tom ani nevím.

Brousím si zuby, že když se zase naskytne trochu času, že bych ten repozitář vyčistil a vylepšil a knihovnu trochu přebudoval… Pokud knihovnu používáte a chcete mě trochu namotivovat, [víte kde](https://github.com/sponsors/honzajavorek/).

## Příprava půdy pro studenty Lucie Lenértové

Mám dohodu s [Lucií](https://www.youtube.com/@LucieLenertova), že bude od září vytvářet online obsah pro klub, abych nemusel tolik řešit přednášky, a na oplátku bude moci poslat studenty svého kurzu do junior.guru klubu, aby nemusela řešit komunitu.

Na to jsem se rozhodl použít [Group Plans](https://memberful.com/help/plans/create-a-group-plan/) na Memberful, které jsem doteď nepoužíval, protože jsem je neměl k dispozici. S novým pricingem Memberful je ale k dispozici už mám. Myslím si, že budu moci zrušit spoustu věcí kolem kupónů a přesunout např. sponzory kompletně na tohle.

Lucii jsem to nějak naklikal a uvidíme, jak to bude fungovat. Snad bude. A snad na to pak přesunu i ostatní.

## Další

-   Od 17.6. do 20.6. jsem zase pracoval pro Apify. Povedlo se mi posouvat drobné i velké změny v [Akademii](https://docs.apify.com/academy), kterou tam mám teď na starost, a hlavně, svůj týden jsem zakončil [Pull Requestem s výkopem nového kurzu základů scrapování pro Python programátory](https://github.com/apify/apify-docs/pull/1023).
-   Nela vyhrnula rukávy a zpracovala aktualizaci [stránky o psychickém zdraví](https://junior.guru/handbook/mental-health/). Moc se mi to líbí, takže [už to mám v Pull Requestu](https://github.com/juniorguru/junior.guru/pull/1388). Doděláme tam jen pár drobností a bude to venku.
-   Rozjímal jsem na Mastodonu o [pokročilých DevOps technikách](https://mastodonczech.cz/@honzajavorek/112545540663798567), které na junior.guru praktikuji.
-   [Zoul](https://boskovice.social/@zoul) mě přivedl na [Hatsu](https://hatsu.cli.rs/), most mezi staticky generovanou stránkou a Mastodonem, ale neměl jsem to zatím čas prozkoumat.
-   Bude to i v odkazech na konci, ale četl jsem [super článek](https://stackoverflow.blog/2024/06/10/generative-ai-is-not-going-to-build-your-engineering-team-for-you/) a pokud chcete, aby si ho přečetlo co nejvíc lidí, komentujte a lajkujte mi [tady tohle na LinkedInu](https://www.linkedin.com/feed/update/urn:li:activity:7209465614342443010/).
-   Zrušil jsem super složité kešování ve skriptu, který stahuje obsah klubu do databáze.
    Ve výsledku to totiž žádné urychlení nepřinášelo a naopak to mohlo způsobovat nějaké problémy.
    Sice jsem i teď hrdý na to, že jsem to tenkrát dokázal vymyslet, ale holt je to k ničemu, tak pryč s tím.
    Stahování z Discordu občas spadne kvůli _rate limitingu_, tak jsem tam prostě prdnul [Tenacity](https://tenacity.readthedocs.io/) a snad to pomůže.
-   Do klubu začali celkem chodit lidi, hlavně díky [rozhovoru u Lucie](https://www.youtube.com/watch?v=5Yjn6fzN1Sw).
    Sem tam je tedy potřeba něco moderovat, vítat, a tak, ale zvládáme.
-   Přetmelili jsme sprcháč v bytě, aby nezatékal.
-   Udělal jsem review na jedno CV v klubu.
-   Opravil jsem jeden scraper na pracovní inzeráty.
-   Opravil jsem chybu ve vytváření vítacích vláken v klubu.
-   Zkoumal jsem jednu prapodivnost v účtech, kdy mi tam lítá jeden človíček. Je členem, měl by být členem, ale nemá aktivní členství. Netuším, čím to je. Asi erupce na Slunci.
-   Upgradoval jsem na junior.guru [MkDocs](https://github.com/mkdocs/mkdocs/).
-   Byl jsem na [kurzu klasické relaxační masáže pro veřejnost](https://www.eduspacollege.cz/k/masersky-kurz-klasicka-relaxacni-masaz-pro-verejnost), takže jsem teď certifikovaný masér.
    Nemohu to vykonávat jako povolání, ale snad i tak to bude dobrý _hedging_, kdyby náhodou ta AI přece jenom začala programovat.
    Kurz jsem si udělal z vlastní iniciativy, jen tak pro radost, ale bylo to rozhodně vystoupení z komfortní zóny.
    Naučil jsem se něco nového a vyzkoušel jsem si, jak se asi cítí junioři, když začínají s programováním.
    Jsem rád, že se to tak sešlo a mohl jsem tam jít (bylo to na celý víkend, uvolnilo se tam poslední místo, a holky byly zrovna u babičky).
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
    Popravdě jsem ale teď komunikaci v klubu, Pyvec i LinkedIn spíš zanedbával.
-   Za 22 dní jsem při procházkách nachodil 17 km, na túrách nachodil 8 km. Celkem jsem se hýbal 14 h a zdolal při tom 25 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1. Podle nálady se rozhodnu, jestli chci dělat spíš na **profilech kandidátů**, nebo dodělat **sponzory**.
2. Měl bych do konce června vymyslet akci nebo akce, které chci dělat v rámci letošního Týdne pro digitální Česko.
3. Dotáhnu změny na stránce o psychickém zdraví.
4. Koupím dvakrát tu knihu, kterou vyhraje někdo z těch, kdo odpovídají na dotazníky.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Muži se víc zapojují do péče o děti, přebírají ale zábavné úkoly. Otravné věci jsou dál na ženách — Houpačky](https://www.mujrozhlas.cz/rapi/view/episode/8b0f9b74-086d-3007-94b2-4d8ba735cdf7)<br>Je vaše domácnost fér? Udělejte si audit, nespoléhejte se na dojmy.
- [Hledání náhrady za Mapy.cz – Sesivany's blog](https://blog.eischmann.cz/2024/06/05/hledani-nahrady-za-mapy-cz/)<br>„Z pohledu českého uživatele se může zdát, že Mapy.cz jsou mainstreamem a OsmAnd a Locus Map jsou alternativami s podstatně menší uživatelskou základnou, ale spíše opak je pravdou. Mapy.cz mají na Google Play 5-10 milionů stažení, ve stejném pásmu se nachází Locus Map a OsmAnd je dokonce o úroveň výš – v pásmu 10-50 milionů stažení.“
- [Generative AI Is Not Going To Build Your Engineering Team For You - Stack Overflow](https://stackoverflow.blog/2024/06/10/generative-ai-is-not-going-to-build-your-engineering-team-for-you/)<br>Nahradí AI vývojáře? Ne. Ani juniorní. Nej článek o engineeringu a hiringu, jaký jsem v poslední době četl. Chci tu citovat asi deset pasáží! „By not hiring and training up junior engineers, we are cannibalizing our own future.“ „People act like writing code is the hard part of software. It is not. It never has been, it never will be. Writing code is the easiest part of software engineering, and it’s getting easier by the day… Code is easy, but systems are hard.“
- [Ženy v IT 2024: Analýza genderové vyváženosti na pracovišti](https://wp-insights.s3.eu-central-1.amazonaws.com/wp-content/uploads/2024/05/30094851/Zeny-v-IT-2024.pdf)<br>Ženy v IT 2024, analýza od NoFluffJobs a Czechitas. „Více než 60 % žen si myslí, že je pro ně těžší dostat se do IT odvětví než pro muže. Až 51 % mužů s tímto prohlášením nesouhlasí.“
- [What do GenZ software engineers really think?](https://newsletter.pragmaticengineer.com/p/genz-part-2)<br>Malý náhled do duše GenZ vývojářů. Respondenti jsou z celého světa, citace je tam jedna i z Česka. Jsou tam zajímavé postřehy, např. „older colleagues are regularly clueless about tech YouTubers“ nebo „they use silly concepts like a ‘Bus Factor’, that only old people think is funny“
- [Maminko, tatínku, posílám vám vzpomínku – Page Not Found](https://pagenotfound.cz/clanek/maminko-tatinku-posilam-vam-vzpominku)<br>„Kamarádi, které jsem měla za drsňáky, mi do zpráv psali, jak jim moje jednoduchá otázka "Zažili jste něco nepříjemného na táborech jako děti nebo mladiství?" rozjela kolotoč otřesných, vytěsněných vzpomínek na mlácení, buzeraci, výsměch a násilí.“
- [Silicon Valley’s Best Kept Secret: Founder Liquidity](https://www.stefantheard.com/silicon-valleys-best-kept-secret-founder-liquidity/)<br>„If you work at a venture-backed company the next time a round is announced ask if the founders took any liquidity. Do it anonymously if you have to.“
- [Dokumentární podcast Hlavní křižovatka Brno — Zdopravy Podcast](https://omny.fm/shows/zdopravy/dokument-rn-podcast-hlavn-k-i-ovatka-brno)<br>„Mít auto a mít ho kde postavit je něco, co je samozřejmý. Když vám to berou, máte pocit, že vám řežou ruku, protože to je vaše součást přece.“
- [Umění Davida Černého je jako fíkový list – Page Not Found](https://pagenotfound.cz/clanek/umeni-davida-cerneho-je-jako-fikovy-list)<br>Místo ulic solitérní domy, které existují ve svém paralelním vesmíru. Přesně to mi taky vadí, nejen v Karlíně.
- [‘DO A WHEELIE’ Danny MacAskill | adidas Five Ten](https://www.youtube.com/watch?v=XD2eRIgBgI4)<br>Danny a Viola v jednom videu, to je prostě radost!
- [Jak si konzervativci přivlastnili příslib svobody – Page Not Found](https://pagenotfound.cz/clanek/jak-si-konzervativci-privlastnili-prislib-svobody)<br>Výborný Jetmar. Ideální čtení po volbách. „Moralizující kritika ošálených či autoritářských částí společnosti skrývá, že nemusíme sledovat zvrat moderní emancipace, ale spíš její pokračování, byť v nešťastné podobě. … Také chtějí žít jako dosud. Všichni chceme, byť patrně víme nebo aspoň tušíme, že to nepůjde. Konejšivé, kolektivní sebeoklamávání ale může být i pro docela všímavé a kritické lidi dobrou taktikou, jak se vypořádat s nešťastnou podobou světa.“
- [I beg you, please make your own GitHub alternatives!](https://media.ccc.de/v/gpn22-492-i-beg-you-please-make-your-own-github-alternatives-)<br>Překotný, ale zajímavý talk o alternativách ke GitHubu. Asi nic, do čeho bych se zrovna hrnul, ale je dobré sledovat horizonty. https://media.ccc.de/v/gpn22-492-i-beg-you-please-make-your-own-github-alternatives
