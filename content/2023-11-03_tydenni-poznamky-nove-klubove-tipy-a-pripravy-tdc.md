Title: Týdenní poznámky: Nové klubové tipy a přípravy TDČ
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/295
Mastodon-Comments: https://mastodonczech.cz/@honzajavorek/111348800882196128

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2023-10-27_tydenni-poznamky-dna-a-oubite-v-sedym-habite.md) už utekl nějaký ten týden (27. 10. až 3. 11.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
Aktuální nabídky práce pro juniory: [Red Hat](https://junior.guru/jobs/ade40e530211c36a309fa370d270da7650ad18462c03c95b0b38de57/)

**Plány:** Četli jste, co [teď plánuji]({filename}2023-08-07_letni-pit-stop.md)?
Svůj postup zaznamenávám do [tabulky na GitHubu](https://github.com/orgs/juniorguru/projects/3/).
</div>

Dva dny z pěti u nás byla rodinná návštěva, tři dny z pěti jsem byl u nějakého doktora.
Takže to dnes bude rychlé.

## Nové tipy v klubu

Ani nevím, jak se to stalo, protože v prioritách na tento týden jsem to neměl, ale prostě jsem vypustil mezi lidi nové tipy.
Asi mě už štvalo, že se to nehýbe, a neviděl jsem vlastně důvod, proč to nespustit.

Doladil jsem popisky nových kanálů, našel pro ně vhodné místo v seznamu kanálů, a pustil do nich lidi.
Do budoucna to můžu vylepšovat, ale tohle teď už může mezitím sbírat zpětnou vazbu.

Pak jsem oznámil, že tipy (nejen) pro nováčky v klubu teď budou fungovat jinak, a do všech asi 200 nebo kolika původních automatických soukromých kanálů s tipy jsem ručně napsal, že kanál bude brzo končit a bude to jinak.
Hodilo se znát pár klávesových zkratek na Discordu - jinak bych to dělal asi dodnes.
Pak jsem všechny kanály prošel ještě jednou a rovnou ručně smazal ty, které zbyly po členech, kteří z klubu už odešli.

Následně jsem připravil půdu pro to, aby mohly staré tipy zmizet.
Upravil jsem kód tak, aby nové kanály nezakládal a nic nedělal s těmi starými.
Natvrdo jsem tam zadal, že 1.12. bot všechny smaže.

Také jsem všechny tyto kanály přidal do seznamu ignorovaných kanálů, aby bot šetřil čas a zdroje, když si dělá _snapshot_ obsahu klubu.
Když už jsem byl u toho, zkusil jsem optimalizovat v této oblasti ještě pár věcí.
Výsledkem je, že se ten _snapshot_ nedělá 4.1 min, ale 3.7 min.
Žádná sláva, ale zlepšení to je.

Do kanálu #ahoj jsem ještě přidal to, že bot tam jednou měsíčně upozorní, že se mají lidi představovat a odkáže na jeden z tipů, který se této problematice věnuje.

Prošel jsem celé nastavení fičury Onboarding na Discordu a poladil, co šlo.
Opravil jsem i nějaké resty z minulosti a zjednodušil celý proces přijímání nováčků.
V klubu jsem ještě pouklízel i ostatní kanály, jemným způsobem změnil kategorie, a nějaké nepotřebné kanály jsem bez řečí archivoval.

![Oznámení]({static}/images/screenshot-2023-11-03-at-21-39-25.png)

## Týden pro Digitální Česko

Přípravy [TDČ](https://www.budoucnostjedigitalni.cz) vrcholí.
Měl být nějaký call, kde nám - účastníkům - bude Ivan Bartoš sdělovat nějaké koordinační informace, ale kvůli akutní návštěvě očního jsem tam nebyl.
Mám jen slajdy.
Vypadá to, že kampaň bude vrcholit a že by se o akci snad mohla ta široká veřejnost i dozvědět.
To mě těší, protože mi přišlo, že se toho zatím zas tak moc neděje.

![Plán]({static}/images/screenshot-2023-11-03-at-21-56-31.png){: .img-thumbnail }

S Tinukim jsme finalizovali datum mojí Q&A a naplánovali [stream na YouTube](https://youtube.com/live/9mpIl8kFulA) i [událost na webu a v klubu](https://junior.guru/events/39/).
Ta událost na webu je hrozná, ale holt jsou tyhle podstránky stále v rekonstrukci a já nemám chuť ani čas to teď narychlo dodělávat.
Podstatný je ten stream na YouTube.
Do TDČ jsem poslal aktualizaci a všechny zbývající informace až dnes, kdy na to byl _deadline_.

Na zahájení TDČ mohu mít stánek, ale nemohu se naklonovat, takže jsem potřeboval někoho na ten stánek.
Nakonec to bude [Dan Srb](https://www.linkedin.com/in/danielsrb/), který mi zároveň udělá stánek „na klíč“.
Volali jsme si a všechno jsme si hezky dohodli.
Připraví „výzdobu“ a vše co je potřeba, a na stánku pak i reálně bude.
Já mu pak pošlu peníze, hotovo.
A mám z toho velkou radost!
Nemusím nic řešit, prostě se to stane!
Zároveň vím, že Dan se v těchto věcech vyzná, takže to udělá dobře.
Takové delegování je návykové, snad se to naučím i u dalších věcí.

## Další

-   Pavlína vydala po pauze další podcast!
    Myslím, že [díl s Vildou](https://junior.guru/podcast/19/) se vydařil a je fajn.
    Juchů!
-   Napadlo mě dát do popisku každého dílu podcastu drobnou reklamu na junior.guru, a tak jsem i učinil.
    Zobrazovat se to bude pouze v aplikacích, protože je to v podcastovém XML feedu, na [junior.guru/podcast](https://junior.guru/podcast) to pochopitelně nemám.
-   Vytvořil jsem v klubu kanál pro letošní [Advent of Code](https://adventofcode.com/), sepsal jsem vysvětlení, co to je, a domluvil s [Karolinou Surmou](https://www.linkedin.com/in/karolina-surma-950452b7/) přednášku na tohle téma, [která se stihne ještě v listopadu](https://junior.guru/events/40/).
-   Venku začalo pršet, tak jsem po dlouhé době napsal článek na blog: [Další komunita na Discordu]({filename}/2023-10-28_dalsi-komunita-na-discordu.md).
-   Do [katalogu kurzů](https://junior.guru/courses/) jsem na žádost přidal další záznam a při té příležitosti aktualizoval screenshoty pro všechny odkazy na webu.
-   A protože pořád přšelo, tak jsem mrknul i na zálohu fotek do cloudu, kterou jsem měl delší dobu nedořešenou.
    Objevil jsem [rclone](https://github.com/rclone/rclone/) (který [nefunguje s iCloudem](https://github.com/rclone/rclone/issues/1778)), [icloud_photos_downloader](https://github.com/icloud-photos-downloader/icloud_photos_downloader), [icloud-photos-sync](https://github.com/steilerDev/icloud-photos-sync), [pyrsync](https://github.com/isislovecruft/pyrsync), nebo tenhle zajímavý [návod](https://www.reddit.com/r/osx/comments/vftz9d/how_to_stop_macbook_from_downloading_the_entire/), jak mít na iCloudu víc věcí, než se vám vleze na disk.
    Nakonec jsem zjistil, že se asi něco změnilo a v nových verzích macOS můžu prostě rsyncnout všechno na iCloud, pak to v kontextovém menu označit jako něco, co nemá být na mém počítači, a mám hotovo.
    Dřív to takhle přímočaré rozhodně nebylo.
    Každopádně pro teď případ uzavřen a fotky mám teď zazálohovány na dvou místech - jednou na externím disku, jednou v cloudu.
-   Překopal jsem trochu, jak je strukturovaný skript na stahování dat z podnikatelského účtu, aby se v tom dalo líp orientovat.
-   Udělal jsem [code review](https://github.com/juniorguru/juniorguru-chick/pull/32) a máme zase o nějakou tu fičuru v klubu navíc.
-   Přejmenoval jsem repo real time bota z `juniorguru-chick` na `chick`, protože celý název repozitáře `juniorguru/juniorguru-chick` mi přišel zbytečně zdvojený.
-   Kašpárkova kniha Fosilie [vyšla i jako e-book](https://www.palmknihy.cz/ekniha/fosilie-389616), tak jsem si to koupil a zkusím si najít čas na čtení.
    Jsem na to zvědavý.
-   Měli jsme schůzi výboru Pyvce.
    Zápis jako obvykle [zde](https://docs.pyvec.org/operations/meeting-notes.html).
-   Vyhodil jsem všechny vyjímky a „na plné kule“ zapnul formátování kódu přes [black](https://github.com/psf/black).
    Postupná implementace na větší a větší množinu souborů mi pomohla se zvykáním.
    Poslední dobou jsem se ale přichytával, že už mi to v těch nepokrytých souborech vyloženě chybělo, takže nebylo proč otálet.
-   Dál jsem čistil Trello, především sloupeček pojmenovaný _onboarding_, který souvisí i s tipy pro nové členy v klubu.
-   Řešil jsem zase doktory, pro změnu hlavně oční.
    Chvíli to bylo dramatické, ale dopadlo to, zdá se, dobře.
-   Zrušil jsem všechny akce, které se rýsovaly po Týdnu pro Digitální Česko.
    Mám „přeplněný kyblík“ a chtěl bych chvíli jen dělat svoje, být v teplákách na gauči a pít si čaj.
    Listopad až leden, a možná ještě déle, jsou podle mě ideální měsíce, kdy si tohle nadělit.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
-   Během 8 dní jsem při procházkách nachodil 8 km. Celkem jsem se hýbal 4 h a zdolal při tom 8 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

<div class="alert alert-warning" role="alert" markdown="1">
**Okénko duševního zdraví:**
Máte dojem, že na rozdíl ode mně nic nestíháte?
Buďte v klidu, [není to závod]({filename}2020-06-04_neni-to-zavod.md)!
</div>

## Plánuji

1.  Udělám promo na TDČ, na podcast, atd.
2.  Budu pokračovat ve vylepšování _onboardingu_ nových členů do klubu.
    Překopu „nástěnku“, pak se uvidí.
3.  Naplánuju všechny přednášky na rok 2024.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [„Muži se po čtyřicítce někam ztratí,“ říká spisovatel Michal Kašpárek](https://www.seznamzpravy.cz/clanek/kultura-muzi-se-po-ctyricitce-nekam-ztrati-rika-spisovatel-michal-kasparek-239175)<br>Kašpárek: „Do jaké míry si mohu zařídit život podle sebe? Urvat si, co chci, a „děcka nazdar, prostě jste samostatný?“ Do jaké míry a komu se vlastně za svoje skutky a životní volby zodpovídám?“
- [Jak bude vypadat Hlavní nádraží? Poslechněte si, co s nim mají investoři v plánu — Město](https://www.buzzsprout.com/2007031)<br>Chystá se kompletní rekonstrukce Hlaváku a přednádražního prostoru v Praze
- [Top Creators 2023](https://www.forbes.com/sites/stevenbertoni/2023/09/26/top-creators-2023/)<br>„Lame, who in 2019 was assembling car filters in a factory outside Turin, now has more than 240 million social media followers and has scored lucrative partnerships with Hugo Boss, State Farm, and Middle East bank QNB.“ Žebříček nejbohatších tvůrců. Kolik jich znáte?
