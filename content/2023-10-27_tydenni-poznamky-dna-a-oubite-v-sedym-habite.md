Title: Týdenní poznámky: Dna a oubitě v šedým hábitě
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2023-10-16_tydenni-poznamky-prvni-rozhovor-s-juniorem-a-frontkon.md) už utekl nějaký ten týden (16. 10. až 27. 10.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
Aktuální nabídky práce pro juniory: [Red Hat](https://junior.guru/jobs/ade40e530211c36a309fa370d270da7650ad18462c03c95b0b38de57/)

**Plány:** Četli jste, co [teď plánuji]({filename}2023-08-07_letni-pit-stop.md)?
Svůj postup zaznamenávám do [tabulky na GitHubu](https://github.com/orgs/juniorguru/projects/3/).
</div>

Jak bych to jen…

Včera z večera<br>
mor a cholera<br>
napadly mě, páni.

Včera z večera<br>
mor a cholera<br>
zkazily mu spaní.

Dna a oubitě<br>
v šedým hábitě<br>
přišly ke mně včera.

Kdo neznáte, [tady to máte celé](https://open.spotify.com/track/4pOYjPCBofIW6SqNKACCMY?si=ed8d5406344644c9).
Asi to nebudu rozvádět, jen v bodech:

-   Nejdřív zhoršení problémů, které už jsem měl a léčil.
-   Jeden týden trochu rýma.
-   Návštěva u psychiatra, kde jsme se usnesli, že tedy ADHD asi nakonec nemám.
-   Zalehlé ucho, peroxid vodíku nepomohl, skončil jsem na ORL.
-   Problém s okem, návštěva obvoďačky, dermatologie a i oční.
-   Průběžná návštěva asi pěti nebo více lékáren a nahromadění haldy léků nebo doplňků stravy.
-   [Brzké vstávání](https://mastodonczech.cz/@honzajavorek/111300092150302306), hodiny v čekárnách nebo na telefonu, opakované vysvětlování všeho.
-   Některé dny jsem tak trochu prospal, nebo se pouze staral o to, abych třeba viděl na oko.
-   Nahánění neordinujících doktorů v pátek během prázdnin.
-   Přerušení dosavadní léčby, dokud nevyléčím nové věci, které mám.

Hodně jsem přemýšlel nad tím, jestli a kolik mám stresu.
Snažím se osekat činnosti, do kterých se pouštím a některé v budoucnu plánuji zrušit.
Snažím se čistit si hlavu, nepospíchat, nic nehrotit.
Uvidím, no.
Snad se dám nějak dohromady.

## Týden pro Digitální Česko

Poslední větší akce, která mě čeká, a kterou bych rušit nechtěl, je [Týden pro Digitální Česko](https://www.budoucnostjedigitalni.cz/).
Už kolem toho začalo nějaké promo:

- [Facebook](https://www.facebook.com/photo?fbid=316035711068243&set=a.196092746395874)
- [LinkedIn](https://www.linkedin.com/feed/update/urn:li:activity:7119956337949556736/)
- [můj Mastodon](https://mastodonczech.cz/@honzajavorek/111249683054271295)

Ivan Bartoš (resp. asi jeho tým) sdílel na LinkedIn status s logem junior.guru.
Přijde mi to neuvěřitelné.
Když jsem to logo v roce 2019 kreslil, asi bych si nemyslel, že ho jednou bude používat někdo z vlády.

Když opadl můj úžas, podíval jsem se, kolik má Bartoš na LI followerů, a zjistil jsem, že méně než já.
Takže sice mi dává kredibilitu, dosah možná dávám spíš já jemu 😀

Ještě připravuji stánek pro zahajovací akci TDČ a online Q&A akci na YouTube.
To by se mělo definitivně doladit příští týden.

![Já na Frontkonu]({static}/images/dsc-8691.jpg)
Krásnou fotku mi na [Frontkonu](https://frontendisti.cz/konference) udělali!

## Příběhy

Dal jsem něco málo lásky příběhům na webu, ještě před tím, než publikuji další.
Přemýšlel jsem, [jak organizovat Novinky](https://mastodonczech.cz/@honzajavorek/111261690389421492).
K závěru jsem zatím nedošel.

Udělal jsem výpis příběhů na Novinkách.
To nebyla úplně sranda, protože se v jednom výpisu míchají dva různé typy objektů, ale nějak jsem to vymyslel.

![Kombinovaný výpis]({static}/images/screenshot-2023-10-27-at-18-54-02-novinky-pro-zacatecniky-v-programovani.png){: .img-thumbnail }

Na hlavní stránku junior.guru jsem přidal tři boxíky: nejnovější podcast, příběh, přednáška.
Poladil jsem ještě trošku `og:image` příběhů, ale ne moc.

![Úvodní stránka]({static}/images/screenshot-2023-10-27-at-17-58-03-jak-se-naucit-programovat-a-ziskat-prvni-praci-v-it.png){: .img-thumbnail }

Pak jsem šel a dal jsem [rozhovor s RVD](https://junior.guru/stories/roman-viktor-dvorak/) i do nějakých Facebookových skupin, kde mi to přišlo relevantní.
Engagement nic moc.
Je vidět, že FB je fakt mrtvý a velké skupiny už nemají vůbec u běžných, „nekonfliktních“ příspěvků, dosah.

Každopádně jsem si všiml, že tam někteří členové klubu na každou druhou otázku odpovídají „pojď do klubu na junior.guru, je to tam super“, a to až tak, že je tam skoro moderátoři museli mírnit 😀
Úžasné! To jsem netušil, že se děje!
Možná bych měl přece jenom na FB chodit trochu častěji.

## Úklid

Měl jsem v plánu projet sloupeček v Trellu, kam si ukládám různé drobné úkoly, které vyvstanou během pěny dní.
Trochu binec.
Říkal jsem si, že je roztřídím do jiných sloupců, kam patří, nebo udělám, nebo smažu.

Jenže mě to nějak chytlo a začal jsem mazat všechno možné v Trellu.
Počet sloupců jsem stáhl pod 20.
Říkal jsem si, že už vím, kam chci junior.guru směrovat, a že bych se neměl rozptylovat vším možným.
Že prostě musím ten _scope_ nějak už uzavřít a jasně si říct, co NEbudu dělat.
Jinak se z toho poseru.

Co vede k výsledku, který chci s junior.guru dosáhnout?
Co mi uvolní ruce?
Jaké zjednodušení mi dá mnoho času do budoucna?
Co dělají jiní dost dobře a nemá smysl, abych to dělal taky?

Je nutné mít spoustu jobů v CI co mám?
Je nutné generovat tolik obrázků pokaždé?
Je nutné mít některé věci takhle složitě jak je mám?

![Já a Trello]({static}/images/fuck-this-cat.gif)

Uvažuju, jak snížit stres, nebo jak se „vrátit ke kořenům“ a psát zase příručku, kterou jinak dlouhodobě zanedbávám.

Jedna z věcí, kterou uvedu do praxe, je organizování pouze jedné přednášky v klubu měsíčně.
Dvě měsíčně jsou stres a navíc jsem tento příslib letos ani nedokázal naplnit.
Několik měsíců přednášky nebyly a když je sečtu a vydělím, je z toho stejně 1 přednáška měsíčně, akorát nerovnoměrně.

Taky chci teď omezit svou účast na jakýchkoliv akcích.
TDČ a konec.
Hezky doma čaj a tepláky a kódit a spisovat!

Taky bych chtěl další plány dělat jen na kvartál, nikdy už ne na delší dobu.
Po letošní zkušenosti mi přijde, že plán na rok, ale i na půl roku, je prostě moc dlouhý a ambiciózní plán.
Nechci to tu zamořit gify, takže [tenhle](https://twitter.com/clairevo/status/1715480301848428757) si otevřete zvlášť.

No a některé věci, které v úkolech dlouho smrděly, jsem prostě hned udělal.
A měl jsem z nich radost.

![Já a Trello]({static}/images/shovel.gif)

## Překlad s ChatGPT

Díky nové funkci Safari jsem si dal ChatGPT přímo do docku na macOS a vypadá to teď jako nějaká nativní aplikace.

Zkusil jsem to hned použít při aktualizaci popisků YouTube kanálu.
Všiml jsem si, že YouTube umožňuje přidat jazyk, tak jsem přidal slovenštinu.
Překlad jsem udělal přes ChatGPT:

![Slovenština]({static}/images/screenshot-2023-10-24-at-11-22-43-channel-customization-youtube-studio.png)

Teď mě možná lidé z SK snáz na YouTube najdou.
Když si vzpomenu, jak jsem kdysi překládal nějaký citát z SK do CS nebo naopak, a kolik mi to dalo práce!
Překládal jsem to sám a pak jsem psal kamarádům, jestli jsem to nedopletl.
Teď to je hned.

## Záloha YouTube

Jeden z drobných úkolů zněl: Napiš skript, který stáhne z junior.guru kanálu všechna YouTube videa, třeba na můj externí disk, jako zálohu.

Samotné stahování je s [yt-dlp](https://github.com/yt-dlp/yt-dlp) jednoduché, ale moje videa jsou většinou _unlisted_, neveřejné.
Jak přes API získat seznam všech mých videí?

No, nevyřešil jsem to.
Docela dlouho jsem koukal do dokumentací a chtěl to vzdát, až mě napadlo použít zase ChatGPT.
Díky tomu jsem se někam pohnul, opravdu to fungovalo.

Ale vlastně ne, protože jsem se k API přihlašoval pomocí nějakého _service account_ a ne OAuth 2.0.
Zatímco třeba na Google Spreadsheets je _service account_ preferovaný způsob, tak v YouTube to [zrušili](https://developers.google.com/youtube/v3/guides/moving_to_oauth) a chtějí, abych prošel přes OAuth klikačku a zažádal si o nějaké dlouhotrvající tokeny.

To už jsem definitivně vzdal.
Měla to být věc na hodinku programování.
Dal jsem tomu asi tři a byl jsem pořád na začátku.
Přitom jsem chtěl jen seznam mých videí!

Neznám větší opruz na světě, než je OAuth 2.0.
Pokud by se vám chtělo ten skript udělat, tak mi napište a já vám za to třeba i zaplatím, ale odmítám trávit čas žonglováním s tokeny.

## Odhad odkud mám členy

Jiný úkol zněl: Mrkni do Stripe API a zkus zjistit podle vydavatele kreditní karty, kolik máš peněz od členů mimo Česko, abys měl přehled, zda nepřekračuješ limit na [One Stop Shop](https://vat-one-stop-shop.ec.europa.eu/one-stop-shop/declare-and-pay-oss_en).

Tohle skončilo úspěchem.
Práce se Stripe API byla radostná, mají i vlastní Python SDK a pěknou API dokumentaci.

Nový graf je [tady na webu](https://junior.guru/open/#odkud-jsou-platici-clenove).
Všechno se tam počítá automaticky, i kurz Eura je aktuální.
Daňařovi jsem se pochlubil a moc se mu to líbilo.

![OSS]({static}/images/screenshot-2023-10-27-at-18-43-19-jak-se-dari-provozovat-junior-guru.png){: .img-thumbnail }

## Hovory

-   Volal jsem si s [Danem](https://www.linkedin.com/in/danielsrb/), jen tak kamarádsky.
-   Volal jsem si se [Zuzkou](https://www.linkedin.com/in/zuzanapechova/), rozjíždí [Cyberladies](https://www.cyberladies.cz/), tak jsem jí radil.
-   Volal jsem si s [Milkem](https://www.linkedin.com/in/miloslav-jezek/), vymýšleli jsme spolu challenge v klubu a probírali co by šlo všechno dělat do budoucna. Vytvořili jsme [nové repo](https://github.com/juniorguru/challenge).
-   Volal jsem si s Luigi's Box.
    Chtěli juniory.

## Další

-   Udělení jednoho stipendia.
    Vyřizování spousty drobností.
    Poslal jsem fakturu Red Hatu.
    E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
-   Zatím nejvíc engagementu na Mastodonu si vysloužil [toot, který je o nadřazenosti Mastodonu](https://mastodonczech.cz/@honzajavorek/111279135560411996).
    Tak nevím.
-   Sdílel jsem [svoje slajdy](https://speakerdeck.com/honzajavorek/junior-jako-investice-proc-je-mit-v-tymu-a-jak-je-zaucovat) z Frontkonu.
    A už jsou venku i [fotky](https://www.facebook.com/frontendisti/photos_albums) a [záznamy](https://www.youtube.com/@FrontendistiCz/playlists), ale ty jsem zatím neměl čas prostudovat.
-   Chtěli mi zavřít [bug na Discord API](https://github.com/discord/discord-api-docs/issues/6481), tak jsem na to sednul a poskytnul maximum informací.
    A je to opravdu bug, budou to opravovat!
-   Přesunul jsem konečně repozitář z osobního GitHubu do organizace.
    [Tolik radosti](https://mastodonczech.cz/@honzajavorek/111291081171583434), přitom taková blbost.
    Opravil jsem i nějaké CNAME DNS záznamy a musel jsem trochu překonfigurovat CircleCI, ale jinak to byl hladší proces, než jsem čekal.
-   Zrušil jsem Snyk.
    Bezpečnostní chyby opravuju přes Dependabot přímo přes GitHub.
-   Napsal jsem na základě [konverzace na LinkedIn](https://www.linkedin.com/feed/update/urn:li:activity:7069672252291567616/?commentUrn=urn%3Ali%3Acomment%3A%28activity%3A7069672252291567616%2C7069725638022045696%29&dashCommentUrn=urn%3Ali%3Afsd_comment%3A%287069725638022045696%2Curn%3Ali%3Aactivity%3A7069672252291567616%29) do [DIA](https://digitalnicesko.gov.cz/dia/), jestli jim mohu nějak pomoci s hledáním juniorů.
-   Titulek podcastu jsem změnil na „Junior Guru: programování a kariéra v IT“, aby to šlo lépe najít v aplikacích.
-   Opravy spousty malých drobností, zrychlování některých skriptů.
    Čištění kódu, nemilosrdné mazání některých dlouho nepoužitých nebo rozbitých částí produktu, které zjevně nikomu nechyběly.
-   Předělával jsem něco kolem kešování.
    Objevil jsem [DiskCache](https://grantjenks.com/docs/diskcache/) a použil, místo abych vymýšlel kolo.
-   Jedna firma mi omylem zaplatila fakturu dvakrát, tak jsem jim to vracel.
    Musel jsem pak upravit skripty, které mi generují grafy, aby v nich tahle blbost nebyla.
-   Klub nyní umí sledovat i srazy od [Péhápkářů v Brně](https://www.meetup.com/pehapkari-brno/).
-   Vyplnil jsem konečně formulář W8-BEN a dodal do všech aplikací, kde jej chtěli.
    [Lookscanned](https://lookscanned.io/) mi pomohlo obejít se bez tiskárny nebo scanneru.
-   Upgradoval jsem na macOS Sonoma.
    Hezký.
    Na Mastodon jsem pak psal zkušenosti s některými novými fičurami, ale teď se mi na to nechce hledat odkazy, najděte si sami.
    Webovky v docku mě přivedly na myšlenku, jestli nepřejít úplně a místo webového Gmailu nebo Google Kalendáře nezačít používat nativní aplikace od Apple.
-   Připravovali jsme s [Dominikou Pražákovou](https://www.linkedin.com/in/prazakova/) a s [Mílou Votradovcem](https://www.linkedin.com/in/m%C3%ADla-votradovec-2a659920/) přednášky v klubu.
-   Během 12 dní jsem naběhal 2 km, při procházkách nachodil 5 km. Celkem jsem se hýbal 3 h a zdolal při tom 7 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

<div class="alert alert-warning" role="alert" markdown="1">
**Okénko duševního zdraví:**
Máte dojem, že na rozdíl ode mně nic nestíháte?
Buďte v klidu, [není to závod]({filename}2020-06-04_neni-to-zavod.md)!
</div>

## Plánuji

1.  Ještě trochu pouklízím.
2.  Doplánuju TDČ.
3.  Naplánuju všechny přednášky na rok 2024.

**Bonus:** Když budu mít sílu, publikuju další příběh.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Forbes Top Creators 2023: The Richest On TikTok, Instagram & YouTube](https://www.forbes.com/sites/stevenbertoni/2023/09/26/top-creators-2023/)<br>„Lame, who in 2019 was assembling car filters in a factory outside Turin, now has more than 240 million social media followers and has scored lucrative partnerships with Hugo Boss, State Farm, and Middle East bank QNB.“ Žebříček nejbohatších tvůrců. Kolik jich znáte?
- [Jak bude vypadat plánovaná lanovka Podbaba – Troja – Bohnice?](https://www.youtube.com/watch?v=35AETxkbxPw&t=1s)<br>Lanovka! Pěkný.
- [Apple Again Hikes Prices for Its Media Services](https://daringfireball.net/2023/10/apple_again_hikes_prices_for_services)<br>Hned několik zajímavých postřehů o vztahu předplatného, pirátství nebo reklam. „I’ve always thought of media bootlegging as a form of negotiation. It’s like ad hoc collective bargaining between users and the corporations that set the prices and define the experience of consuming the media.“ „…most articles from most publishers in Apple News are lousy with huge ugly ads, breaking up each article every few paragraphs“
- [Čistější lodní palivo, El Niño, erupce i česká anomálie. To vše ovlivnilo nečekaný růst teplot - VOXPOT](https://www.voxpot.cz/cistejsi-lodni-palivo-el-nino-erupce-i-ceska-anomalie-to-vse-ovlivnilo-necekany-rust-teplot/)<br>Jak se do budoucna změní klima zrovna v Česku?
- [What was 'replying'? ](https://dirt.fyi/article/2023/10/what-was-replying)<br>„It is easy to forget how to talk to a person, because you’re not talking to a person: you’re Replying. Everyone involved is either an abstraction, an ideal, entertainment, or part of an annoying crowdsourced search engine.“
- [You Don’t Create a Culture — REWORK](https://37signals.com/podcast)<br>„Firemní kulturu nejde vytvořit, ona prostě je.“ „Kultura není to, co si napíšete na nástěnku, ale to, co děláte. Pokud máte neomezenou dovolenou, ale šéfové si vezmou pár dní volna za rok, lidi mají jasno, jestli svým chováním následovat papír, nebo to, co reálně vidí.“ (volná citace) Pěkně to tam řekli, kluci z 37signals!
- [Bezčasí — PAVLINA_SPEAKS](https://www.pavlinaspeaks.com/blog/bezcasi)<br>Skvělý text od Pavlíny Louženské o tom, jak jsme přestali stíhat čas. „Ve chvíli, kdy jsme ztratili dlouhodobý výhled, tak se vracíme ve vnímání času zpátky do mysli šestnáctiletých. Všechno je zásadní. Všechno musíme stihnout než. Všechno měříme v dnech a týdnech, ne v letech.“ „Chci mít chvíli pro sebe. Chci zpomalit. Chci zastavit čas, říkají mi na každém callu a přichází s dalším plánem, jak se optimalizovat. Včetně toho, že si dají do kalendáře cally se mnou.“
- [Pod čarou: Každá generace zestárne stejně. Mileniálové jsou ale výjimka.](https://seznam-zpravy.u.mailkit.eu/mc/VUCQVPEU/ATOZNRVLHALPTQWAJS/CLMLMPUELCI)<br>Stárneme a už nejsme cool. Mileniálové ale prý stárnou úplně jinak, než předchozí generace. Pomalu. A s nadcházející mladou generací sdílí spoustu hodnot.
- [Papírové modelářství CZ • Obsah](http://www.papirovemodelarstvi.cz/phpBB3/)<br>Tohle si sem teď uložím a až bude dcera větší, odkaz vyhrabu. Třeba ji to bude bavit tak jako kdysi mně. (A třeba ne a naučí mě Minecraft.)
- [Use profiles in Safari on Mac](https://support.apple.com/en-us/HT212544)<br>Já vím, že
- [Místo zábradlí sloupky. Praha chce začít odstraňovat červeno-bílé "ohrádky" v ulicích - Zdopravy.cz](https://zdopravy.cz/misto-zabradli-sloupky-praha-chce-zacit-odstranovat-cerveno-bile-ohradky-v-ulicich-181171/)<br>Ano prosím. Už to mělo být dávno.
- [The Indie, Open Source JavaScript Frameworks Developers Love, and the Risks of Commercial Relationships](https://redmonk.com/kholterhoff/2023/10/03/indie-oss-jsframeworks/)<br>Zajímavý článek o vztahu firem a frontendových frameworků. Licence, partnerství, sponzorství, ukončená partnerství, akvizice a co z toho všechno plyne…
- [The open source licensing war is over](https://www.infoworld.com/article/3703768/the-open-source-licensing-war-is-over.html)<br>Znamená „open source“ vlastně ještě něco? Záleží vůbec ještě někomu na licencích? „The goal of open source, of cloud, of open APIs, of great documentation, etc., is to enable developers to build with less friction and more opportunity. Is Llama 2 open enough for 99.999% of the developer population to use it with unfettered access? Yes. Is it “open source”? The question doesn’t really matter.“
