Title: Týdenní poznámky: Svátky na Moravě, převážně s Apify
Image: images/img-6191.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/349
Mastodon-Comments: https://mastodonczech.cz/@honzajavorek/114534980898988936

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2025-04-25_tydenni-poznamky-katalog-kurzu-virtualni-asistentka-drobna-vylepseni-prodejni-stranky.md) už utekl nějaký ten týden (25. 4. až 19. 5.), tak nastal čas se opět ohlédnout a utřídit si myšlenky.

![Poznámky]({static}/images/img-6191.jpg)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Naplánoval jsem si **dva týdny pro Apify po sobě**, jeden dubnový a druhý už rovnou za květen. Schválně jsem se při plánování vyhnul Velikonocím, ale nedošlo mi, že v těch dvou týdnech jsou dva státní svátky ve čtvrtky a bylo by záhodno vzít si volno i na pátky a že toho teda vlastně zas tak moc neudělám. Takže jsem pak pro Apify pracoval ještě jeden týden, aby to za tři týdny času dalo dohromady dva týdny práce.

Na hyenu (onemocněl mu parťák) jsem s kamarádem zašel **do Lucerny (velký sál) na Inhaler (kapela syna Bono Voxe)**, ale bylo to strašně špatně nazvučené, tak to byl jen takový „barevný ruch“. Nemožnost platit v sále kartou byla jen třešnička na dortu. Darované Lucerně však na zuby nekoukej.

Mezi svátky jsme odjeli k babičce na Moravu. Volnější režim jsme využili k nejrůznějšímu odpočinku. Vzali jsme si s sebou kola, takže když počasí dovolilo, **vyrazil jsem na kolo**. To mi prokazatelně nelikviduje záda, takže se v něm neomezuju. U ostatních věcí jsem však opatrnější. Kolo jsem si i umyl, což se na dvorku dělá jednodušeji, než v Praze v bytě. Před časem mi ve vlaku ulomili při nakládání kola držák na mobil, tak jsem si koupil nový: Fidlock. Je to super a vydrželo to i (na mé poměry) divoký terén.

Zašli jsme i na nějaký swing ve Zlíně na náměstí a v parku jsme pak náhodou chytli i koncert Meowlau X Val, což je pro mně zajímavý objev. Večer už byla pěkná kosa, ale bylo hezké **užít si aspoň na chvilku Zlín i městským způsobem**. Většinou jsme totiž buď zalezlí na zahradě, nebo někde na výletě, a nezbývá moc času a energie podívat se do samotného Zlína.

V Praze mě čekal týden, během kterého jsem **pořád někde něco měl**, ať už hospodu, knihovnu, přednášku, společný oběd, fyzio, Den rodiny ve školce, a kdo ví co ještě. Do toho jsem sháněl novou mikrovlnku, nebo přidělával košíček na odrážedlo. Celkem mě to zničilo a víkend, který právě proběhl, jsem strávil úsporně, protože mi přišlo, že na mně i něco leze.

V sobotu jsme vyrazili na naše oblíbené **[Žižkovské mezidvorky](https://zizkovskemezidvorky.cz/)** a bylo to fajn. Na večeři jsme si upekli špekáčky na dvorku přímo za secesní radnicí Prahy 3 😀 V neděli jsem se v podstatě jen válel a koukal na F1. S dcerou jsme se po dlouhé době vyřádili s **[Koala Sampler](https://www.youtube.com/watch?v=i2p4qdJhRYI)** appkou. Dřív jen nahrávala zvuky, teď jsem jí ukázal, jak může vytvořit písničku a používat efekty. Nejlíp utracené peníze za appku _ever_.

Někteří z vás jste mi poslali tipy na to, jak se naučit **základy vaření**, tak teď něco z toho sjíždím. Třeba [Ethan Chlebowski](https://www.youtube.com/@EthanChlebowski), ten vypadá, že to bere přesně za ten konec, který potřebuju. Vařím teď o dost víc, ale asi nic světoborného, prostě jen večer živím hladové krky, hlavně ten svůj. V podstatě jen krájím zeleninu, sypu do ní koření a pak ji míchám na pánvi 😀 Jednou víc indicky, jindy víc mexicky. Snažím se u toho ale sem tam učit nové věci, vyzkoušet nové postupy, a tak. Na mimibazaru bych byl určitě hvězda.

![Lesní bagr nebo co]({static}/images/img-6198.jpg)

## Práce pro Apify: Dokončení Python kurzu

Předně, povedlo se mi konečně dokončit [Web scraping basics for Python devs](https://docs.apify.com/academy/scraping-basics-python), kurz základů scrapování v Pythonu! Hurá!

- Přidal jsem lekci o používání Platformy – [apify/apify-docs#1424](https://github.com/apify/apify-docs/pull/1424)
- U ní jsem převedl obrázky do webp formátu – [apify/apify-docs#1556](https://github.com/apify/apify-docs/pull/1556) a přitom jsem trochu přemýšlel o automatizaci – [apify/apify-docs#1549](https://github.com/apify/apify-docs/issues/1549)
- Přejmenoval jsem kurz pro JavaScript – [apify/apify-docs#1551](https://github.com/apify/apify-docs/pull/1551)
- Spolu s Miley Cyrus jsme smazali TypeScript kurz – [apify/apify-docs#1552](https://github.com/apify/apify-docs/pull/1552)
- Pročistil jsem metadata (front matter) u lekcí – [apify/apify-docs#1557](https://github.com/apify/apify-docs/pull/1557)
- Dodělal jsem poslední úpravy v Python kurzu, ať je konzistentní – [apify/apify-docs#1558](https://github.com/apify/apify-docs/pull/1558) & [apify/apify-docs#1568](https://github.com/apify/apify-docs/pull/1568)
- Vylepšil jsem úvodní obrázek ke kurzu – [apify/apify-docs#1559](https://github.com/apify/apify-docs/pull/1559)
- Všiml jsem si komentáře pod jednou Python lekcí – [apify/apify-docs#1487](https://github.com/apify/apify-docs/discussions/1487#discussioncomment-12395896), odpověděl jsem a pak opravil problém – [apify/apify-docs#1560](https://github.com/apify/apify-docs/pull/1560)
- Přidal jsem type hinty na základě doporučení od Vládi – [apify/apify-docs#1562](https://github.com/apify/apify-docs/pull/1562)
- Publikoval jsem Python kurz na hlavní stránku Academy – [apify/apify-docs#1571](https://github.com/apify/apify-docs/pull/1571), a při tom si všiml bugu v odkazech na homepage – [apify/apify-docs#1573](https://github.com/apify/apify-docs/issues/1573)
- Sepsal jsem podklady pro designérku ohledně nových thumbnailů ke kurzům – [apify/apify-docs#1574](https://github.com/apify/apify-docs/issues/1574)
- Zasekl jsem se při analýze JS kurzu a při diskuzi kolem něj – [apify/apify-docs#1579](https://github.com/apify/apify-docs/pull/1579), což vedlo k debatě s Michałem a Ondrou o tom, co dál, a následně k rozjetí proof of concept, jestli bychom mohli nahradit starý JS kurz úplně novým, podle šablony z Python kurzu – [apify/apify-docs#1584](https://github.com/apify/apify-docs/pull/1584)

![Kurz scrapování v Pythonu]({static}/images/screenshot-2025-05-19-at-16-08-01-web-scraping-basics-for-python-devs-academy-apify-documentation.png)

## Předání Pyvce a vylepšování docs.pyvec.org

Proběhl call, kde starý výbor Pyvce předal neziskovku novému výboru Pyvce. Nový výbor si rovnou zvolil i předsedkyni, bude jí Karolina Surma. Ještě to protočíme přes právničku a soud, a pak se změna propíše i do rejstříků.

Na Moravě jsem si během státních svátků a s babičkou za zády odpočinul dost na to, abych měl chuť se po večerech pověnovat dokumentaci Pyvce:

- Vyhodil jsem kontrolu odkazů pomocí Sphinxu a nahradil ji kontrolou odkazů přes Lychee - [pyvec/docs.pyvec.org#411](https://github.com/pyvec/docs.pyvec.org/pull/411) & [pyvec/docs.pyvec.org#412](https://github.com/pyvec/docs.pyvec.org/pull/412)
- Předělal jsem projekt na uv (je to můj první projekt, kde se vše dělá přes uv) – [pyvec/docs.pyvec.org#413](https://github.com/pyvec/docs.pyvec.org/pull/413)
- Přidal jsem stránku o výborech – [pyvec/docs.pyvec.org#425](https://github.com/pyvec/docs.pyvec.org/pull/425), výsledek: [Výbory spolku](https://docs.pyvec.org/operations/boards.html) (ale nový výbor tam ještě není)
- Přesunul jsem Twemoji z CDN do lokálního souboru a změnil způsob, jak se na GitHubu generují soubory pro Sphinx – [pyvec/docs.pyvec.org#430](https://github.com/pyvec/docs.pyvec.org/issues/430) & [pyvec/docs.pyvec.org#432](https://github.com/pyvec/docs.pyvec.org/pull/432)
- Zaznamenal jsem nápad, že pomocí *extlinks* (na které jsem narazil a které jsem neznal) by šlo zrušit některá naše custom rozšíření Sphinxu – [pyvec/docs.pyvec.org#431](https://github.com/pyvec/docs.pyvec.org/issues/431)
- Zalaškoval jsem s myšlenkou, že bychom přešli na MkDocs, a vypadá to, že se to lidem spíš líbí – [pyvec/docs.pyvec.org#434](https://github.com/pyvec/docs.pyvec.org/issues/434)

![Výbory spolku]({static}/images/screenshot-2025-05-19-at-16-08-51-vybory-spolku-dokumentace-pro-dokumentace-ceske-python-komunity.png){: .img-thumbnail }

## Přednášky

Virtuální asistentka Táňa jede. Ještě ne zcela samostatně, ale už jen to, že mi píše zprávy a ptá se, kdy co budem, nebo jestli můžeme už poslat to nebo tamto, je velký posun od doby, kdy jsem vše odsouval do nejzazší chvíle. Řešili jsme hlavně domlouvání přednášky se Štěpánem, pak ještě s Evou Pavlíkovou na červen, a já jsem se staral ještě o [propagaci](https://mastodonczech.cz/@honzajavorek/114466840277215300).

Detaily o přednáškách už mi Táňa píše do YAMLu a brzo by mohla začít i sama od sebe oslovovat lidi, nebo to přebírat po nějakém úvodním představení.

V úterý jsme měli večerní [přednášku o certifikacích se Štěpánem Bechynským](https://junior.guru/events/51/), která vyšla moc hezky. Pozorně jsem poslouchal a dověděl se spoustu zajímavých věcí, které jsem vůbec nevěděl. Štěpán se kolem certifikací hodně motal a přináší pohled ze stran korporátu a dokonce takového, který ty certifikace dělá, a to já zas tolik neznám, takže to bylo poučné. Vyprávěl to zpatra pěkně lidsky, ze svojí kuchyně, ukazoval věci na webu, no poslouchalo se to dobře.

![Přednášky]({static}/images/screenshot-2025-05-19-at-16-09-38-online-akce-pro-zacatecniky-v-programovani.png){: .img-thumbnail }
Tuhle stránku teď plánuju předělat

## Příprava EuroPython Beginners' Day Unconference

Dali jsme si s Dariou úkol, že oslovíme první lidi, které chceme na [EuroPython Beginners' Day Unconference](https://ep2025.europython.eu/beginners-day/) pozvat. To jsem úspěšně prokrastinoval a ona spíš taky, takže jsme se nakonec sešli v kavárně a pracovali na tom společně. To bylo moc fajn. Připravili jsme plakátek, oslovili lidi, a rozhodli ještě některé nedojasněné věci. Pak jsme zašli na řízek.

![Plakátek]({static}/images/photo-2025-05-14-12-34-04.jpeg)

## Barter s Terkou

Volali jsme si s Terkou. Jak má teď práci, resp. asi tři práce a pět dobrovolnictví, tak náš barter „mentoring jak vést komunitu a podnikat“ lomeno „copywriting a překopání prodejní stránky“ začal stagnovat.

Chtěla, abych jí nasekal nějaké přísné termíny, a že to bude dělat po večerech po víkendech. Dal jsem protinávrh, že přejdeme do módu, kdy já jsem junior copywriter a prostě udělám ty věci, které už jsme z 95 % všechny vymysleli a zanalyzovali, a jen jí to předložím k review a ona mi na to dá feedback. A možná to nepředložím jen jí, ale dám to rovnou do její [ContentParty](https://contentparty.cz/).

Má to hned několik výhod, mimo jiné tu, že se Terka nezblázní a vše bude víc na pohodu, nebo tu, že já si to udělám po svém a vlastním tempem, ale neztratím při tom kontakt s její expertízou.

## Stříhání videí

Protože věci z internetu pravidelně mizí, stahuju si je do offline a dělám si takový malý osobní archiv kousků internetu, které mám rád, a které by mi chyběly, kdyby zmizely. Mohou to být nějaké unikátní oblíbené písničky, přednášky, záznamy koncertů, DJů, cokoliv. Až budu velký, pořídím si na to [ArchiveBox](https://docs.sweeting.me/s/archivebox-plugin-ecosystem-announcement), ale zatím to jsou prostě jen poházené soubory po disku.

Někdy je to ale zbytečně dlouhé a tím pádem i velké. Když jsem měl během svátků chvíli volného času, napadlo mě, že bych mohl některé věci sestříhat v DaVinci Resolve. To jsem si nainstaloval před půl rokem, abych vyrobil [svůj první a poslední Short](https://www.youtube.com/shorts/QCuveXM6iSc).

No a tohle stříhání mě teď začalo hodně bavit. Strávil jsem s tím už několik večerů. Je to podobná zábava, jako když jsem si v pubertě hrál s Fruity Loops (dnes FL Studio, něco jako [LMMS](https://lmms.io/), které je zdarma) a remixoval Beatles nebo se snažil z hudby v Pánovi Prstenů udělat drum'n'bass.

Člověk je najednou jako Bůh. Když se mi něco nelíbí, vystřihnu to, vyměním hudbu, zkrátím na pár minut… Zároveň na tom vůbec nezáleží, takže je úplně jedno, jak to dopadne. Ideální na naučení základů. Nic v DaVinci Resolve neumím, musím si všechno googlit.

Přemýšlel jsem, že bych udělal něco, co by potěšilo i jiné lidi, třeba pěkné rodinné video z dovolené, ale pak jsem si to zkoušel nějak připravit a uvědomil jsem si, že je to úplně jiný úkol. Vzít spoustu střípků a složit něco, co dává hlavu a patu, je o úroveň jinde, než vzít něco cizího, hotového, a „remixovat“ to.

Taky mě na tom baví to, že jsem to nikomu neslíbil, nemusím to dělat, na kvalitě nezáleží a byť se u toho učím ovládat nějaký software a zlepšuju se, tak s tím zároveň nemám žádné ambice. To vše je velmi osvobozující. Je to jen hraní, jako tenkrát v pubertě.

Uvidím, jestli do toho třeba nezamíchám i nějaké AI, když už jsem byl na tom workshopu o AI videu. Třeba by šlo vymyslet nějaké kreativní blbiny, [jako dělá Havran](https://www.youtube.com/@havranoviny/videos). Každopádně jsem se už naučil oddělit stopy pomocí [demucs](https://github.com/adefossez/demucs) (nešlo mi to nainstalovat, musel jsem [takhle](https://stackoverflow.com/a/79493731)) a to je teda pěkné kouzlo. Prý existuje i nějaký [spleeter](https://github.com/deezer/spleeter), ale ten jsem nezkoušel.

## Další

- Během svátků jsem si našel čas aktualizovat článek o terapii, který dřív vyšel tady na blogu. Přehled změn [je na GitHubu](https://github.com/honzajavorek/honzajavorek.cz/commit/8d6904fb98d2d70c3c055b29841ef3883bb601b7), článek se jmenuje [Jak najít psychoterapeuta nebo psychoterapeutku]({filename}/2024-08-07_jak-najit-psychoterapeuta-nebo-psychoterapeutku.md).
- Na junior.guru mě zlobil npm lockfile a nevím proč. Po `npm update` se vždy vytvořil lockfile, který nefungoval. Při `npm ci` vždy vyjela chyba, že lockfile není v souladu s `package.json`. Vyřešil jsem to tím, že po `npm update` dělám vždy ještě `npm install` a pak teprve commitnu změny 🤷‍♂️
- Nastavoval jsem nějaké hlídací psy a chtěl jsem, aby to chodilo i ženě. Jenže jde zadat jen jednu e-mailovou adresu. Protože máme k tématu Telegramovou skupinu, napadlo mě vyrobit něco, co když ty maily uvidí v mém Gmailu, tak je do té skupiny nějak propíše. Abych to neprogramoval, zkusil jsem jen tak ze sportu Make.com. Po 40 minutách pokusů autorizovat Gmail pro použití v Make jsem to vzdal a vyřešil tím, že jsem vytvořil Google Group a nastavil ji jako příjemce e-mailů. Google Group to pak rozešle na dvě různé adresy. Je fakt nešťastné, jak autorizace API dokáže všechno vždycky tak strašně zabít.
- Vyplnil jsem přihlášku do ankety Živnostník roku, kam mě nominoval Robert Vlach. Byla to spousta políček a zabralo mi to snad půlku odpoledne. Na konci bylo políčko ještě i pro autentické video, no tak to jsem se jen zasmál a přeskočil to. Vidím to tak, že letos spíš nevyhraju a pokud budu soutěžit v budoucnu, najmu si virtuální asistentku jen na tohle.
- Volal jsem si s Karolínou z Mews, která má na starosti jejich sponzorství junior.guru. Bavili jsme se o možném meetupu v jejich kancelářích během Týdne pro Digitální Česko, o stipendiích, podcastu, nebo o tom, že pro většinu lidí v Mews, kteří by se mohli chtít nějak zapojit, jsou na cestě do klubu dvě zásadní překážky: čeština a Discord. S češtinou nic nenadělám, ale Discord určitě vadí i více lidem. Přemýšlel jsem, jestli by šlo některé jednotlivosti vytáhnout na web a dát k tomu RSS, nebo to propojit s newsletterem, třeba reviews kódu nebo CVček, aby to někdo mohl sledovat a pomáhat i bez toho, aby chodil na Discord, ale všechno mi to v této chvíli přišlo zatím jako sci-fi.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn. Nebyly toho hromady, v tomto směru šlo spíš o klidnější období.
-   Za 25 dní jsem naběhal 4 km, při procházkách nachodil 4 km, ujel na kole 145 km. Celkem jsem se hýbal 19 h a zdolal při tom 153 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1.  Napsat do firem, kterým končí sponzorství junior.guru. Projít klub, dohnat e-maily, atd.
2.  Propagovat [EuroPython Beginners' Day](https://ep2025.europython.eu/beginners-day/).
3.  Začít předělávat [junior.guru/events](https://junior.guru/events/)

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [the six seconds that changed music forever - YouTube](https://www.youtube.com/watch?v=9zmEDzsMkqE)<br>Amen break, příběh a sample, který se nikdy neohraje. Pokud neznáte, nepouštějte se do diskuzí o autorských právech. Kdyby se důsledně chránily, nevznikla by ani hromada známých písniček, ani celé žánry. Jako obvykle, it's complicated.
- [Python: The Documentary [OFFICIAL TRAILER] - YouTube](https://www.youtube.com/watch?v=pqBqdNIPrbo)<br>Pokud to není jen nějaký žertík, tak to vypadá, že o Pythonu bude film!
- [Odmítli její rekord. Odvážná motorkářka odhalila nejen stereotypy o Africe](https://www.voxpot.cz/odmitli-jeji-rekord-odvazna-motorkarka-odhalila-nejen-stereotypy-o-africe/)<br>„Nigerijská motorkářka Udoh Ebaide Joy absolvovala sólovou jízdu přes dvacet zemí. Stala se tak první ženou z celého kontinentu, která něco podobného dokázala. Ujela celkem přes 25 tisíc kilometrů – a celou cestu zvládla se železnými tyčemi a šrouby v páteři. Ve třiadvaceti totiž zažila dopravní nehodu, po které z části ochrnula. Navzdory očekáváním ale opět začala chodit, a dokonce usedla na motorku.“
- [Stack overflow is almost dead](https://blog.pragmaticengineer.com/stack-overflow-is-almost-dead/)<br>StackOverflow je prý mrtvé. No je pravda, že v poslední době, když tam jdu něco hledat, tak jsou tam otázky i odpovědi zpravidla 3, 5, nebo dokonce 10 let staré, ale aktuálnějšího často nic nenajdu 🫤
- [Clarissa Davis & Woman Escaping in a Box](https://www.worldhistory.org/article/2720/clarissa-davis--woman-escaping-in-a-box/)<br>„Clarissa Davis (later known as Mary D. Armstead) dressed as a man to evade slave-catchers and others, and traveled in a chest aboard a ship from Virginia to Pennsylvania to win her freedom, while the unnamed Woman In A Box had herself shipped from Baltimore, Maryland, to freedom in Philadelphia in a box – but, in her case, she was pregnant and so had a much more difficult time in her journey.“
- [Moderna's combo Covid and flu mRNA shot outperforms current vaccines in large trial](https://www.nbcnews.com/health/health-news/modernas-combo-covid-flu-mrna-shot-outperforms-current-vaccines-large-rcna205242)<br>Tak snad už letos na podzim mi sestra nebude muset dávat píchanec do obou paží, ale dá jenom do jedné. Hezký!
- [Leoš Kyša: První recenzi na moji knihu o AI napsala umělá inteligence — Lupa.cz](https://lupacz.libsyn.com/leo-kya-prvn-recenzi-na-moji-knihu-oai-napsala-uml-inteligence)<br>V titulku mohla stejně tak dobře být i pasáž, kde Leoš popisuje, jak mu při psaní knihy AI radí jako hospodský povaleč - nechápe kontext a nahazuje nápady, o které ale autor nemá vůbec zájem. Nebo jak mu vymyslí šachovou partii do příběhu, sumerštinu, či jméno postavy a ušetří tím spoustu času. Je to zajímavý rozhovor, který podle mě hezky ilustruje, jak může AI kreativní člověk použít, ale jak jej nenahradí. Leda pokud by dělal průměrné a nekreativní věci.
- [Gebrian: O Praze rozhodují lidé, kteří do ní jezdí autem — Chyba systému](https://www.mujrozhlas.cz/rapi/view/episode/2bcf84d9-087d-34a7-a0db-c2539f88b450)<br>Tohle mě bavilo. Ale je to samozřejmě smutný spíš.
- [Don’t go putting our ants in your pants](https://continent.substack.com/p/dont-go-putting-our-ants-in-your)<br>„The global demand for ants – particularly as exotic pets – has surged in recent years, driven by the appeal of unusual, low-maintenance creatures. Among the most sought-after are queen ants, which command high prices online.“
- [Než budete pokračovat na YouTube](https://www.youtube.com/playlist?list=PLA1AMe3jp0b5Jpnr6ud3PTLLzy8boixlq)<br>Dosledoval jsem seriál o holkách a hrách, který pokrývá historii hráček v Česku, eSports, vývoj her a všechno kolem. Zajímavé to bylo a i pěkně zpracované. Pět ani ne dvacetiminutových dílů.
- [What PyCon Namibia Taught Us About Tech, Talent & Opportunity](https://www.strv.com/blog/what-pycon-namibia-taught-us-about-tech-talent-opportunity)<br>„When we signed up to attend PyCon NA, we knew we were heading to a tech conference. What we didn’t realize was just how much it would teach us—not just about Python or writing better code, but about how tech can shape lives, build careers and open global doors.“ „We've taught in different environments before, but the energy here was truly next level… It wasn’t just a class. It was a conversation.“
- [I'd rather read the prompt](https://claytonwramsey.com/blog/prompt/)<br>„I have never seen any form of create generative model output (be that image, text, audio, or video) which I would rather see than the original prompt. The resulting output has less substance than the prompt and lacks any human vision in its creation.“ „Every time one generates code by prompt, they create a new stillborn program; vibe coding is the art of stitching together their corpses into Frankenstein’s monster.“
- [Jak volný trh všechny do aut a suburbií neposadil](https://smichovreviewofcities.substack.com/p/jak-volny-trh-vsechny-do-aut-a-suburbii)<br>Něco jsem věděl, něco jsem neznal. Každopádně (ne)pěkná historie USA z hlediska dopravy a územního plánování.
- [Honest and Elitist Thoughts on Why Computers Were More Fun Before](https://datagubbe.se/aficion/)<br>„Built-in gatekeeping for nerds is now long gone, usurped by the lowest common denominator in economies of scale. Consumerist convenience, walled gardens, corporate risk-adversity and shallow aesthetical homogenization have replaced the sprawling hobbyist collective that once made up the bulk of personal computers and their users.“
- [They made computers behave like annoying salesmen](https://rakhim.exotext.com/they-made-computers-behave-like-annoying-salesmen)<br>„UX designers and product managers of tech companies did a lot of damage to people's understanding of computers by making the software behave like a human; or to be more precise, behave like an annoying salesman.“
- [Hardcore mode: holka. Sexismus v toxické herní komunitě jen kvete – Page Not Found](https://pagenotfound.cz/clanek/hardcore-mode-holka-sexismus-v-toxicke-herni-komunite-jen-kvete)<br>„Situace se rozhodně zlepšuje. Rozvíjí se komunity, kde nikdo rozdíly neřeší, a já jsem za to vděčná. Protože upřímně – auto v GTA neřídíš a zombíky nestřílíš penisem. Pohlaví v gamingu nehraje žádnou roli. Stejně jako si žena může přidělat poličku a muž uvařit večeři, tak si kdokoli může vzít do ruky ovladač a hrát. Ale pořád máme před sebou ještě velký kus práce.“
