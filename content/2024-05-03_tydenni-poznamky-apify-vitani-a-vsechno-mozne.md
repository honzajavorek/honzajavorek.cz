Title: Týdenní poznámky: Apify, vítání a všechno možné
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/318
Mastodon-Comments: https://mastodonczech.cz/@honzajavorek/112377932049642124

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-04-17_tydenni-poznamky-automaticka-zpetna-vazba-na-github-profil-a-opravy-scraperu.md) už utekl nějaký ten týden (17. 4. až 3. 5.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Plány:** Aktuální „předsevzetí” jsou v článku [Plán na Q2 2024]({filename}2024-04-06_plan-na-q2-2024.md)

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
</div>

Po krásné dovolené na Moravě jsem pracoval pro Apify (22. až 26.4.), tak se mi pak nechtělo psát poznámky.
V tomto týdnu jsem doháněl nejrůznější věci.
Ve středu jsme si užívali státní svátek a jeli na výlet.

## Apify

Práce na [akademii](https://docs.apify.com/academy) se pomalu rozjíždí.
Je to trochu lepší pocit, než ten první týden pro Apify, kdy jsem si hlavně četl.

Teď jsem si stále ještě něco četl, ale pak jsem na základě toho čtení už začal dělat i nějaké závěry.
Sepsal jsem _white paper_ s návrhem toho, co a jak bych s akademií udělal do budoucna.
Ten zatím zůstává otevřený ke komentování.

Dále jsem prošel všechny své poznámky z onoho pročítání a začal jsem hned realizovat některé jednoduché úpravy v akademii.
Bylo z toho pět Pull Requestů a ještě pošlu další.
Postupně si to syslím do jednoho [draftu](https://github.com/apify/apify-docs/pull/938), z něhož potom vždy něco odříznu a pošlu jako separátní Pull Request.

To, co vypadalo jako víc práce, jsem začal postupně zakládat jako issues na repozitáři.
Aktuálně [je jich 32](https://github.com/apify/apify-docs/issues/created_by/honzajavorek).
Procházení poznámek jsem dokončil a příští blok pro Apify bych se chtěl věnovat už vytváření prvních kousků kurzu scrapování v Pythonu.

Povedlo se mi taky setkat s klukama z Prahy na obědě a zavolat si s Michałem z Krakówa.
Bylo to nakonec jen _meet & greet_, to podstatné jsme vyřešili asynchronně a online.

Díky pročítání akademie jsem objevil [pěknou Ondrovu přednášku o scrapování](https://www.youtube.com/watch?v=aXil0K-M-Vs).

## Fakturoid a co se povedlo za rok

[Fakturoid](https://www.fakturoid.cz/) prodloužil partnerství s junior.guru, z čehož mám velkou radost.
Protože chtějí hlavně projekt podpořit, přišlo mi vhodné v mailu zmínit, co se za ten rok povedlo.
Potěšilo mně, že toho není vůbec málo:

- Nová [úvodní stránka příručky](https://junior.guru/handbook/) s cestou juniora.
- Nové kapitoly o [GitHub profilu](https://junior.guru/handbook/github-profile/), [no code](https://junior.guru/handbook/nocode/) a mnoho dalších.
- Vznikl prototyp [katalogu kurzů](https://junior.guru/courses/) včetně propojení na data z Úřadu práce.
- Vznikly [novinky](https://junior.guru/news/) a [rozhovory s juniory](https://junior.guru/stories/#pribehy-z-juniorguru).
- Nová [úvodní stránka](https://junior.guru/) celého webu.
- Vhodnost [pracovních inzerátů pro juniory](https://junior.guru/jobs/) nově vyhodnocuje AI.
- V klubu si lze nyní nechat [automaticky zkontrolovat GitHub profil](https://www.linkedin.com/posts/honzajavorek_github-linkedin-ios-activity-7184275571894317057-JaAB).
- V klubu začaly rituály jako pravidelné pondělní povídání nebo týdenní plánování.
- V klubu se automaticky zobrazují existující programátorské srazy a junioři jsou zváni na akce jako Pyvo, Frontendisti, atd.
- V klubu jsem zjednodušil a vylepšil onboarding nových členů.
- V klubu začala skupinová výuka angličtiny (pro ajťáky).
- Přepracoval jsem celý build frontendu, přesunul kompletně infrastrukturu za pracovními inzeráty na Apify.
- Zastupoval jsem juniory na vládním [Týdnu pro digitální Česko](https://budoucnostjedigitalni.gov.cz/), Frontkonu, PyCon CZ, trochu i Python Pizza a EuroPython.
- Pracuji nově z mini kanceláře ve sklepě na Jiřího z Poděbrad 😀

## Vítači

Jednoho rána mi kamarád napsal, že je škoda, že v klubu nestíhám vítat nové členy.
Že to dřív bylo a že jeho to hned zaháčkovalo.
Vím, že je to důležité a že to zaháčkovalo opravdu hodně lidí.
Ale už dlouho jsem zápasil s tím, že jsem to nestíhal, prokrastinoval, neměl na to sílu.
Bylo toho moc, stala se z toho povinnost.
Zároveň to nešlo automatizovat, protože je u toho podstatný lidský rozměr.

Jak jsme se tak bavili, začalo být nad slunce jasné, že by to mohlo vyřešit pár dobrovolníků.
Sepsal jsem „inzerát“ do klubu a hned se přihlásili tři lidi.
Všichni jsou v klubu už déle, orientují se, a jsou to tedy vhodní kandidáti.
Zaučil jsem je, dal jim za to členství zdarma, a najednou jsou všichni krásně a vřele uvítaní 💪

Nebylo to původně ani na seznamu úkolů, ale nakonec je to největší posun mého podnikání v tomto týdnu.

## WebExpo a kupóny

Šárka, ředitelka WebExpa, mi opět poslala nějaké výhody výměnou za to, že WebExpo zviditelním na svých sociálních sítích.
Pojal jsem to takhle: [Mastodon](https://mastodonczech.cz/@honzajavorek/112371931396507529), [LinkedIn](https://www.linkedin.com/feed/update/urn:li:activity:7191800465058082817/).
Mám kupón na slevu a ještě něco, co možná vysoutěžím v klubu.

Když už jsem měl kupón, vzpomněl jsem si, že jsem domluvil před časem kupón i s JetBrains, a že pořád nemám žádné místo v klubu, kam by se daly kupóny dát.
Tak jsem ho udělal.

![Server Guide]({static}/images/screenshot-2024-05-02-at-14-29-22.png)

## Fičury a Terka

Ve čtvrtek jsem si půl dne volal s [Terkou](https://www.linkedin.com/in/terezia-palascakova/) a ladili jsme podklady pro novou [prodejní stránku klubu](https://junior.guru/club/), kterou mi pomáhá dát dohromady.
Opět skvělá zkušenost.
V rámci příprav jsem si sepsal seznam fičur, které má klub.
Překvapilo mně, kolik jich už je:

- 14 dní zdarma trial
- Online klubové akce
- Archiv záznamů akcí
- Bot hledá po internetu pracovní inzeráty, třídí je na pouze juniorní a výsledek posílá do klubu
- Možnost hledat aktivně práci (nabídnout se)
- Lidská zpětná vazba na GitHub / LinkedIn / CV
- Zpětná vazba na GitHub pomocí bota
- (možnost založit si skrze klub veřejný profil na junior.guru, kterým tě bude junior.guru nabízet do firem - tohle je WIP, bude hotovo během 2024)
- Pozvánky na ajťácké akce z celé republiky, kde se můžeš družit, zajít na pivo
- Moderátoři
- Deklarovaná pravidla chování a jejich hlídání skrze moderátory
- Pravidelné plánování týdne - píšeme si co se nám povedlo minulý týden, co plánujeme tento, co nás brzdí
- Přítomnost lidí, kteří prochází stejnou kariérní změnou
- Přítomnost profíků z oboru, kteří rádi poradí, ať už seniorních programátorů, testerů, recruiterů...
- Návaznost na různé další programátorské komunity, jako jsou Czechitas, PyLadies, Frontendisti, Pythonisti, Aj ty v IT, React Girls... (klub z hlediska „zahraniční politiky“ nevisí ve vzduchoprázdnu)
- Každoroční hromadné hurá-vypracovávání vánočního Advent of Code
- Lekce angličtiny pro ajťáky (omezená kapacita, za příplatek) od GeekPower
- Pravidelné pondělní povídání - neformální akce bez programu, kde lidi jen tlachají, sdílejí co mají nového, poznávají se
- Rituál „můj dnešní objev“ - sdílíme, na co zajímavého jsme narazili
- Rituál „past vedle pasti“ - sdílíme, co nás ten den naštvalo, s čím jsme se prali
- Možnost založit si vlastní deníček a psát si do něj svůj postup, nebo jen ventilovat
- Poradna, kde lidi řeší cokoliv, na čem se zaseknou
- Týdenní souhrny toho, co se v klubu událo
- Recenze a zkušenosti s kurzy
- Možnost utvořit skupinku a programovat nebo se učit společně
- Možnost najít si mentora
- Možnost chlubit se svými výtvory a dostávat zpětnou vazbu na kód
- Konzultujeme kariérní směr
- Podpora a pochopení v místnostech o zdraví mysli, o pohovorech, atd.
- Komunita, síť kontaktů
- Novinky z oboru
- Přítomnost vystudované psycholožky
- Možnost kdykoliv se připojit nebo uspořádat spontánní akci v hlasových místnostech
- Slevy a soutěže
- Podpoříš provoz a rozšiřování junior.guru

## Další

-   Z kraje týdne se mnou vyšel [rozhovor u Lucie Lenértové](https://www.youtube.com/watch?v=5Yjn6fzN1Sw), tak kdo jste ještě neslyšeli, pusťte si.
    Má to jen tři hodiny.
-   Kdo jste z Prahy, můžete přijít na [Skillmea sraz](https://skillmea.cz/blog/prazaci-pozor-ceka-nas-prvni-meetup), kde budu v panelu spolu s yablkem.
-   Byl jsem na srazu komunity kolem podcastu [Tvůrcast](http://tvurcast.cz/).
    Bylo to fajn!
    S Vojtou Mádrem jsme pak ještě skočili na pivo a kuli jsme pikle ohledně nějaké spolupráce v rámci klubu.
-   Dočetl jsem Kašpárkovy [Fosilie](https://www.paseka.cz/produkt/fosilie/).
    Vřele doporučuju!
-   Prošel jsem v klubu dvě CV a dal na ně zpětnou vazbu.
-   Udělal jsem reviews na hned několik Pull Requestů v Pyvci, např. [nový návod na pořádání PyWorkingů (workshopů)](https://github.com/pyvec/docs.pyvec.org/pull/367) od Anežky, ke čtení [zde](https://docs.pyvec.org/guides/pyworkings.html), nebo [zápisky na blogu z východního sprintu Python komunity](https://blog.python.cz/).
-   Zahájil jsem přesun domény junior.guru ze SubRegu na Wedos.
    Tam mám všechny své domény, jenže když jsem tenkrát registroval .guru doménu, Wedos je ještě nenabízel.
-   Opravoval jsem zase scrapery, protože se někde něco změnilo.
    Na Apify mi definitivně přestal stačit tarif zdarma.
    Naštěstí jsem před časem dal uživatelský rozhovor jejich produkťákům, za což jsem měl volné kredity, a mohl jsem je tedy použít.
    Až mi dojdou i ty, buď si zaplatím _creator_ tarif, nebo zkusím vybrndit nějakou protekci, ale to si chci nechat až jako poslední možnost.
-   Přišla mi poptávka na partnerství od firmy, jejíž etikou a pověstí si nejsem jistý.
    Zatím jsem to dal na konec svého tudů, ale odepíšu jim, že bohužel.
-   Na náhodném místě na LinkedIn jsem se v komentáři neudržel a [rozebral aktuální situaci na trhu](https://www.linkedin.com/feed/update/urn:li:activity:7186101814520397824?commentUrn=urn%3Ali%3Acomment%3A%28activity%3A7186101814520397824%2C7190439748274933760%29&dashCommentUrn=urn%3Ali%3Afsd_comment%3A%287190439748274933760%2Curn%3Ali%3Aactivity%3A7186101814520397824%29).
    Kdybych nebyl líný, vydám to tady na blogu.
    Ale líný asi jsem.
-   Zjišťoval jsem, jak by bylo možné nějakou oficiální cestou získat data z LinkedIn profilů a četl jsem třeba [tohle](https://medium.com/@Scofield_Idehen/linkedin-voyager-api-the-ultimate-developers-guide-08b200fef494), ale zatím jsem na nic kloudného nepřišel.
    [Mají sice API](https://learn.microsoft.com/en-us/linkedin/shared/integrations/people/profile-api#retrieve-other-members-profile), ale to je jen pro vyvolené a tím já nejsem:

    > The use of this API is restricted to those developers approved by LinkedIn and subject to applicable data restrictions in their agreements.

-   Konečně jsme se zase jednou sešli na callu výboru Pyvce.
    Posunuli jsme proplacení některých věcí, Bára řeší účetního, Anežka nám sehnala nové sídlo.
-   Překvapilo mně, že o Diátaxis se uvažuje i pro Python dokumentaci a existuje k tomu [celá debata](https://discuss.python.org/t/adopting-the-diataxis-framework-for-python-documentation/15072) odstartovaná Petrem Viktorinem.
    V rámci vzdělávání jsem se chystal přečíst ještě [tohle](https://idratherbewriting.com/blog/what-is-diataxis-documentation-framework), ale nepřečetl.
    [Poptal jsem se v diskuzích kolem Diátaxis](https://github.com/evildmp/diataxis-documentation-framework/discussions/130), zda někdo nemá zkušenosti s aplikací frameworku na kurzy.
-   Zjevně existuje nějaká česká alternativa [Memberful](https://memberful.com/): [Členství od SimpleShop](https://www.simpleshop.cz/clenstvi/).
    Dobré vědět.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
    Bylo toho tentokrát docela dost.
    Udělelil jsem i dvě stipendia.
    Vytvořil jsem v klubu privátní kanály na koordinaci vítání, aktivit kolem projektového učení, a přednášek.
-   Za 17 dní jsem naběhal 15 km, při procházkách nachodil 8 km, ujel na kole 44 km. Celkem jsem se hýbal 9 h a zdolal při tom 67 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

Pokračovat v přípravách nové prodejní stránky.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Start with why -- how great leaders inspire action | Simon Sinek | TEDxPugetSound](https://www.youtube.com/watch?v=u4ZoJKF_VuA)<br>Simon Sinek o tom, že máme začínat s "proč". Prý klasika, já to objevil teď. A myslím, že mám na tomhle založené všechno co dělám, ale doteď jsem to neuměl tak hezky pojmenovat.
- [MastodonCzech](https://mastodonczech.cz/tags/links)<br>Startupy jsou větší než zemědělství.
- [UMPRUM – další oběť ve válce propagand](https://www.irozhlas.cz/komentare/umprum-dalsi-obet-ve-valce-propagand_2405011630_kac)<br>„Přestáváme uvažovat, vciťovat se, myslet a jednáme jako vylučovací binární automat, který „volí“ podle předem nastavené volby, ať se děje, co se děje. My a Oni.“
- [AI and problems of scale — Benedict Evans](https://www.ben-evans.com/benedictevans/2024/4/29/problems-of-scale-z7mrb)<br>„…something that has always been theoretically possible on a small scale becomes practically possible on a massive scale, and that changes what it means.“
- [After a vegan blue cheese won the Good Food Award, panicked dairy cheese makers forced the foundation to disqualify it](https://boingboing.net/2024/04/29/after-a-vegan-blue-cheese-won-the-good-food-award-panicked-dairy-cheese-makers-forced-the-foundation-to-disqualify-it.html)<br>Veganský sýr byl tak dobrý, že vyhrál. Tradiční výrobci ho nechali diskvalifikovat. Docílili akorát toho, že bych ho chtěl ochutnat. „…the more you try to censor or suppress something, the more attention you inadvertently bring to it. Just like the Barbra Streisand effect, the panicked reaction of the traditional cheesemakers has guaranteed Climax Blue far more publicity and notoriety than it ever would have received by simply winning the Good Food Award outright.“
- [Cory Doctorow (@pluralistic@mamot.fr)](https://mamot.fr/@pluralistic/112319304525314299)<br>Zajímavé vlákno Cory Doctorowa o tom, jak mají AI firmy problém do budoucna ufinancovat provoz svých produktů, jak hledají na čem vydělat, a proč to nenajdou, nebo minimálně určitě ne tím, že najmou lidi, aby kontrolovali výstup AI.
- [Peníze nebo data! – Sesivany's blog](https://blog.eischmann.cz/2024/04/19/penize-nebo-data/)<br>„Na zpravodajských webech se tak začaly objevovat bannery, které vám dají na výběr mezi souhlasem se sledováním a zaplacením. To zní jako férová nabídka. Až na to, že to férová nabídka není.“
- [Praha 2 chce změnu umožňující zastřešit kolejiště hlavního nádraží - Zdopravy.cz](https://zdopravy.cz/praha-2-chce-zmenu-umoznujici-zastresit-kolejiste-hlavniho-nadrazi-202025/)<br>Jak se může řešit „nový hlavák“ bez toho, aby se řešil společně s tímhle, to mi hlava nebere.
