Title: Týdenní poznámky #27: Státní svátek a dokončení kapitol o OSVČ
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (16.11. — 20.11.) a tak [stejně jako minule]({filename}2020-11-13_tydenni-poznamky-26-clanek-na-hn-a-czechinvest.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [podporovatele](https://junior.guru/donate/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)

V pondělí jsem si vzal dovolenou a udělali jsme si prodloužený víkend. Riskli jsme jízdu vlakem (jak lze vidět na počtu přečtených a sdílených článků na konci poznámek) a provětrali jsme se prací a výlety v přírodě u rodiny na Zlínsku, což bylo dost osvěžující. Tento pracovní týden měl tedy jen středu, čtvrtek a pátek. Nic velkolepého jsem tudíž neudělal a zkusím psaní poznámek vměstnat do 15 minut. Než se uvaří vajíčka na večeři. Třeba se to povede. Většinou je píšu víc jak hodinu.

- V průběhu středy jsem odpovídal na e-maily aj. zprávy od lidí, které jsem ignoroval během dovolené. Jak tu větu píšu, tak jsem si uvědomil, že některé pořád ještě ignoruji a měl bych jim odepsat 😱 Po obědě mi přišlo, že je venku příliš hezky na to, abych seděl doma, takže jsem se jel projet na kole 🤷‍♂️
- Organizátoři brněnského Pyva se ozvali s tím, že už týden slibuju anotaci k přednášce, [tak jsem něco vyplodil](https://pyvo.cz/brno-pyvo/2020-11/). Bude to online, přijďte! Přednášku jsem ještě nezačal připravovat, to musím zvládnout příští týden.
- Můj experimentální hlídač politických stran odchytil první zajímavou změnu. [LIST skončil.](https://twitter.com/honzajavorek/status/1329347842587156480)
- Odstranil jsem výrazné sekce v příručce, které prosily lidi o to, aby mi [přispěli](https://junior.guru/donate/). Měly nulovou konverzi, nikdo mi i přes velkou návštěvnost příručky nepřispěl, takže jsem si řekl, že se na to asi musí jinak a takhle tam jen zabírají místo.
- Anketu o Discordu (viz minulé poznámky) jsem [udělal i na Facebooku](https://www.facebook.com/groups/junior.guru/permalink/494820874774858/). Diskuse pod příspěvkem mě přesvědčila, že to mám asi fakt udělat.
- Celý čtvrtek a pátek jsem pracoval na [přepsání kapitol o OSVČ](https://github.com/honzajavorek/junior.guru/pull/414), které chci přidat do příručky (viz předminulé poznámky). Už mi to leze i ušima. Snažil jsem se zapracovat veškerou zpětnou vazbu a zároveň to pojmout i trochu jinak, aby text nebyl jen o tom, co za hrůzy na OSVČ všude číhá, ale poskytoval i nějaká konstruktivní řešení, pokud do toho člověk chce fakt jít. Snad už to v řádu jednotek dnů vydám.
- V Europa Universalis IV. se mi podařilo vyřešit vzpouru Janičářů a konečně do své Osmanské říše anexovat Sýrii, která už mi přerůstala přes hlavu. Tím jsem vyřešil hromadu interních problémů a už mohu opět radostně ničit zbytek Evropy, Asie i Afriky.
- Mezitím vším mě synovec na Duolingu předběhl v celkovém XP 🤨
- Koukal jsem na nové počítače. [Mára pobavil](https://www.youtube.com/watch?v=heGYlDrrRMM), z komentářů: "10:25 Ten pocit když zjistíš, že si vyhodil 100 000 Kč do kanálu". [Tady Filippo Valsorda dokumentuje](https://twitter.com/FiloSottile/status/1329093320207859717), co mu na nových Apple čipech funguje a co ne. Ještě mrknu na nějaká videa, ale kupovat staré Macy asi nedává smysl. Koupím nový Air a svůj současný MacBook 12" s odvařeným displejem si chvíli nechám jako zálohu, kdyby něco nejelo. Až tato doba pomine, nejspíš ho [prodám na náhradní díly](https://www.nbservis.cz/vykup/), jelikož displej měnit už nechci a s tímto je neprodejný i nedarovatelný.

15 minut to nebylo, ale i ta půlhodina je asi dobrý výkon.


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Your Computer Isn't Yours 12 November 2020 ( 3892 words, approximately 21 minutes reading time. )](https://sneak.berlin/20201112/your-computer-isnt-yours/)
- [Apple s ARM procesory a PostPC éra](https://www.marigold.cz/item/apple-s-arm-procesory-a-postpc-era)<br>Proč jsou nové Apply milníkem výpočetní techniky a možná byste o nich měli vědět i přesto, že se o Apple jinak nezajímáte.
- [Měřit s mírou](https://houdekpetr.blogspot.com/2020/11/merit-s-mirou.html)<br>Pěkné připomenutí, že metriky jsou dobrý sluha, zlý pán. Když něco redukujete do metriky, budete “hrát” metriku a původní cíl zanedbáte.
- [Deset mýtů o práci programátorů: pokud uvažujete o rekvalifikaci, neskočte na ně](https://nazory.ihned.cz/c7-66842510-ofofc-cf514314230baa8)
- [Vše, co víme o koronaviru: nemění své chování, vytváří mikrosraženiny a chlad mu svědčí](https://www.irozhlas.cz/zpravy-domov/vse-o-koronaviru-covid-19-prehled-cesko-svet-studie-priznaky-leky-vakcina_2010180600_dok)<br>Dobré shrnutí
- [Vakcína na dohled. Pojďme si to tedy co nejvíc zkomplikovat](https://finmag.penize.cz/kaleidoskop/421424-vakcina-na-dohled-pojdme-si-to-tedy-co-nejvic-zkomplikovat)<br>I pokud bude vakcína, její distribuce bude nejspíš průšvih.
- [Ruské mírotvorce tu nikdo nechtěl: Jak válka o Náhorní Karabach změnila svět](https://t.co/tFfSUeSLec?ssr=true)<br>Rozbor dosavadního výsledku konfliktu v Náhorním Karabachu.
- [Does Apple really log every app you run? A technical look](https://blog.jacopo.io/en/post/apple-ocsp/) analýza toho, zda macOS “volá domů” a jak
- [Exemplární střet zájmů: Ústecký kraj zastupuje v uhelné komisi muž Pavla Tykače](http://go.sparkpostmail.com/f/a/BS_V8m7K4vywHEnL7Rh8XA~~/AAA-fAA~/RgRhlLaMP0TraHR0cHM6Ly9kZW5pa3JlZmVyZW5kdW0uY3ovY2xhbmVrLzMxOTQ0LWV4ZW1wbGFybmktc3RyZXQtemFqbXUtdXN0ZWNreS1rcmFqLXphc3R1cHVqZS12LXVoZWxuZS1rb21pc2ktbXV6LXBhdmxhLXR5a2FjZT91dG1fc291cmNlPWVjb21haWwmdXRtX2NhbXBhaWduPTIwMjBfMTFfMTNfcm96ZXNpbGthX3JlcG9ydGVya3lfaV8xNjEwMjAyMCZ1dG1fbWVkaXVtPWVtYWlsJnV0bV90ZXJtPTUxMTImZWNtaWQ9NDYxMFcDc3BjQgoAJ7Exsl-4NdgCUhRtYWlsQGhvbnphamF2b3Jlay5jelgEAABpUQ~~)<br>“Uhelné zájmy to v Ústeckém kraji s politiky vždycky uměly”
- [Byla chyba, že Zelení běželi na míle před ostatními. Nebylo nám rozumět, říká Davis](https://www.info.cz/podcasty/insider-podcast/byla-chyba-ze-zeleni-bezeli-na-mile-pred-ostatnimi-nebylo-nam-rozumet-rika-davis)<br>Fajn podcast, kde se za vás moderátoři zeptali na všechny ty otázky, které vás ohledně Zelených zajímaly. Probírala se i energetika apod. Možná vás i samotné překvapí, jak moc dokážete s Magdalenou Davis souhlasit.
- [K dodržování tří R by místo výhrůžek pomohla dvě VZ. Vzdělání a vzory](https://t.co/Do5OH0n6Vg?ssr=true)<br>“Nedodržování hygienických opatření je největší problém současného Česka”
- [Jaká je správná výslovnost slov WOMAN/WOMEN, COUNTRY a ANALYSIS? Další 3 v 1 je zde!](https://www.youtube.com/watch?v=0PKtVzb2M4g)<br>Víte, jak se správně vyslovuje "analysis"?
- [Fenomén Masaryk - Michal Stehlík | Neurazitelny.cz | Večery na FF UK](https://www.youtube.com/watch?v=Xt0vLLTpJK8)<br>Super přednáška o Masarykovi. Fakt doporučuju!
- [Apple's 15% Deflection Tactic](https://www.johnluxford.com/blog/apples-15-percent-deflection-tactic/)<br>100% souhlas
- [Survival of the Richest](https://onezero.medium.com/survival-of-the-richest-9ef6cddd0cc1)<br>“Být člověkem je týmový sport”

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
