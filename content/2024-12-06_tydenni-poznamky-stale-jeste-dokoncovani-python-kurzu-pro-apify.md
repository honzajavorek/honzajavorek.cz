Title: Týdenní poznámky: Stále ještě dokončování Python kurzu pro Apify
Image: images/img-3169.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-11-29_tydenni-poznamky-dokoncovani-python-kurzu-pro-apify.md) už utekl nějaký ten týden (29. 11. až 6. 12.), tak nastal čas se opět ohlédnout a utřídit si myšlenky.

![Poznámky]({static}/images/img-3169.jpg)

<div class="alert alert-warning" role="alert" markdown="1">
**Plány:** Stará „předsevzetí” jsou v článku [Plán na Q2 2024]({filename}2024-04-06_plan-na-q2-2024.md), nová teď nejsou.

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Rozhodl jsem se, že hned navážu i prosincovým týdnem pro Apify, takže jsem pokračoval ve tvorbě toho [scrapovacího Python kurzu](https://docs.apify.com/academy/scraping-basics-python). Během týdne jsme se jako rodina věnovali různým aktivitám souvisejícím s Mikulášem a přípravama na Vánoce.

Chtěl jsem kurz už dokončit, ale každá lekce mi zabrala spoustu času a můj postup byl příliš pomalý na to, aby se to dalo stihnout. Navíc, když jsem si [sepsal](https://github.com/apify/apify-docs/issues/1319), co je všechno ještě potřeba, bylo mi jasné, že do Vánoc to prostě nebude. V Apify však stejně měli nějaký offsite a nebyla šance, že by mi teď dělali reviews apod., takže to mi dodalo na klidu.

Ke konci jsem si však přišel už trochu přetažený. Výlet do Blanska jako by byl před dávnou dobou a zasypalo ho chození do školky, ze školky, koupání, uspávání, práce, a všechny věci kolem. Snažil jsem se posouvat život vpřed plněním různých úkolů a plánováním rodinných věcí, ale nestíhal jsem si moc nadělovat kvalitní relaxaci.

Moje soustředění se postupně zhoršovalo a skrze prokrastinaci roztahovalo práci do více a více hodin. Snad si přes víkend odpočinu. Čeká mě dnes ještě [koncert](https://archa-plus.cz/cz/program/detail/229/2024-12-06-teho-teardo-blixa-bargeld), zítra setkání s kamarádem a večer s rodinou párty u jiného kamaráda, no a v neděli poslední závod F1 v sezóně.

![Jiřák]({static}/images/img-3223.jpg)

## Workshop na Obsidian

Propagoval jsem [workshop na Obsidian](https://junior.guru/events/47/), který se odehrával netradičně v sobotu ráno. Šlo o první akci Lucie Lenértové v klubu. Na chvíli jsem se i připojil, abych mohl pomoci při technických potížích - které samozřejmě nastaly, jak jsem předpokládal.

Workshop byl fajn, Patrik jej nahrál, ale mně pak trvalo několik dní záznam ještě popsat a připravit na uveřejnění, což mě trochu stresovalo. Po večerech jsem to ale doklepl a někdy v půlce týdne konečně nasdílel záznam členům - už se po něm několik dní ptali.

![Workshop]({static}/images/20241130-25e406b218c92058a871a5ffbceaf98b855a79f5b23dfb663560862dde5b280d-dc.png){: .img-thumbnail }

## Obsidian

Workshop vypadal dost nabušeně a těším se, až si ho pustím ze záznamu. I když mě zklamalo, když jsem zjistil, že Obsidian vlastně není open source, což jsem si nevím proč myslel. A taky mě v poslední době štve, že je na mém počítači strašně pomalý a nespolehlivý.

Nejvíc nespolehlivý je [Kanban](https://github.com/mgmeyers/obsidian-kanban) plugin, který stále padá a odmítá mi _board_ zobrazovat jako _board_. Nejspíš zpomaluje i celý Obsidian. Bohužel tato funkce je jedna z hlavních, proč jsem začal vůbec Obsidian používat. Chtěl jsem tím nahradit Trello. Ale nedá se to. Alternativu to moc nemá. Jsem z toho trochu zoufalý.

Tím bych ale nerad kazil nadšení ostatním. Moje zkušenosti s Obsidianem jsou dost specifické. Neznám nikoho jiného, kdo by to používal na Kanban v jednom člověku uložený lokálně na disku jako Markdown soubor. Nejspíš akorát používám Obsidian na něco, na co se nehodí.

## Práce pro Apify

Tady je [tracking issue](https://github.com/apify/apify-docs/issues/1319), kde je všechno, co je ještě potřeba udělat.

-   [První lekce o DevTools](https://github.com/apify/apify-docs/pull/1316)
-   [Druhá lekce o DevTools](https://github.com/apify/apify-docs/pull/1317)
-   [Třetí lekce o DevTools](https://github.com/apify/apify-docs/pull/1321) (zatím nedokončená)
-   [Reportoval jsem bug](https://github.com/apify/actor-templates/issues/303) (nebo feature?) ohledně provozování Scrapy na Apify platformě.
-   Orodoval jsem za [vyváženější seznam benefitů Crawlee oproti Scrapy](https://github.com/apify/crawlee-python/pull/772).

## Další

-   Propagoval jsem [Advent of Code](https://adventofcode.com/) na sítích (třeba [tady Mastodon](https://mastodonczech.cz/@honzajavorek/113570942801251410)) a zdá se, že v důsledku toho přišlo pár lidí do klubu. To jsem upřímně nečekal 😀
-   Přemostil jsem svůj Mastodon účet na Bluesky, takže pokud mě tam chcete sledovat, [můžete](https://bsky.app/profile/honzajavorek.mastodonczech.cz.ap.brid.gy).
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
-   Za 8 dní jsem se nevěnoval žádné sportovní aktivitě.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

Budu se snažit nestresovat a nějak v klidu mezi přípravami Vánoc naplánovat, co by teď měly být priority pro junior.guru.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [India takes out giant nationwide subscription to 13,000 journals](https://www.science.org/content/article/india-takes-out-giant-nationwide-subscription-13-000-journals)<br>„India was the 3rd largest producer of research papers globally last year” „Last week, the Indian government announced a giant deal with multiple publishers that will allow an estimated 18 million students, faculty, and researchers free access to nearly 13,000 journals, including some top-tier ones, through a single portal.“
- [Boj za svobodu slova ve stínu vietnamské cenzury |  iROZHLAS - spolehlivé zprávy](https://www.irozhlas.cz/zpravy-svet/vietnam-cenzura-svoboda-slova_2411300600_pek)<br>Tohle se moc nevidí. Rozhovor s vietnamským novinářem, který popisuje tamní režim bez obalu.
- [Pomáhat a zničit - David KlimeÅ¡](https://davidklimes.cz/newsletter/213)<br>Klimeš výživný. „Po slavné tajné vládní zprávě o digitalizaci, …konečně vznikla… vládní strategie, jak dál… a mám ji k dispozici. (Je vtipné, že to už mnohé hybridní novináře… nezajímá, protože lobbistický úkol již byl splněn.)“„…nic ze zpatlaného systému se vypínat nebude, jak se tvrdilo po odstranění Bartoše, vše pojede dál, v podstatě se bude dotestovávat a dofinancovávat po kusech v reálném provozu, jak to bylo jasné už v září. Jen bez Bartoše.“
- [BERLIN RAVE MIX | ANDREA BOTEZ [4K] - YouTube](https://www.youtube.com/watch?v=f5oECoMAz3Y)<br>YouTube algoritmus mi přihrál parádní rave mix. Fakt dobrá hudba a DJku to celou hodinu čtyřicet očividně mega baví. Ta energie! Když jsem hledal další, zjistil jsem, že Andrea Botez je nejen techno DJka, ale i šachistka. A spolu se ségrou Alexandrou, šachovou mistryní, dělají nějaké hodně oblíbené šachové streamy 😀
- [The Subprime AI Crisis](https://www.wheresyoured.at/subprimeai/)<br>„Everything is about further monetization — about increasing the dollar-per-head value of each customer, be it through keeping them doing stuff on the platform to show them more advertising, upselling them new features that are only kind of useful, or creating some new monopoly or oligopoly where only those with the massive warchests of big tech can really play — and very little is about delivering real value. Real utility.“
