Title: Týdenní poznámky: Práce na kurzu pro Apify a dokončování videa o klubu
Image: images/img-7700.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2025-07-21_tydenni-poznamky-nataceni-promo-videa-a-europython.md) už utekl nějaký ten týden (21. 7. až 8. 8.), tak nastal čas se opět ohlédnout a utřídit si myšlenky.

![Buchlov]({static}/images/img-7700.jpg)
Hrad Buchlov

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Léto. Týden měla dcera příměšťák, což bylo fajn. Jezdila s nimi na výlety po celé Praze a my mohli pracovat. Týden jsme byli doma a snažili jsme se o ni nějak na střídačku starat. Vzal jsem ji do Národního technického muzea a moc jsme si to oba užili. Týden jsme teď u babičky a snažíme se neprosedět celé dny jen při práci u počítače. O víkendu jsme byli na rodinné sešlosti u hradu Buchlov a bylo to moc fajn.

![NTM]({static}/images/img-7590.jpg)
Národní technické muzeum

![stavění]({static}/images/img-7528.jpg)
Stavění v NTM

![kalendář]({static}/images/img-7462.jpg)
Snaha nastínit dceři jak bude vypadat její týden s pracujícími rodiči

Včera jsem si zaběhl 20km, ale podcenil jsem kopce a utavil jsem na tom pravé koleno, ale věřím, že jen na chvilku a brzo budu zase běhat. Přijde mi, že v Praze mám vždy dost pohybu, který kolena drží v pohotovosti, protože skoro pořád někam chodím. I tou tramvají jezdívám spíš vyjímečně. U babičky na vesnici ale stále jen sedím. Buď na domku, nebo v autě. Pokud si nenařídím procházku nebo běh, všechno zakrňuje. Možná kdybych měl starosti s barákem a zahradou, tak bych něco nachodil, ale když mám babahotel, tak je ten život tady poměrně statický. Pak dám kolenům 20km a nevydrží to. Ale těch prvních 10km bylo vše sluníčkové, to jsem si moc užil 😀

## Agenti

Konečně jsem zkusil agentní AI. Byl jsem líný zkoušet Cursor, ale nastudoval jsem aspoň GitHub Copilot. Podíval jsem se na pár videí na YT a taky na Armina, [jak mu to hezky jde](www.youtube.com/watch?v=sQYXZCUvpIc).

Zkusil jsem Copilotovi předhodit jedno issue na Fiobank knihovně a [tady je výsledek](https://github.com/honzajavorek/fiobank/pull/60). Je na tom hodně vidět, že s tím ještě neumím moc dělat. Hodně času, co jsem s tím strávil, si vzaly věci, kterým by se šlo příště vyhnout, nebo které by šly udělat lépe. Představa, že za mě něco programuje, je lákavá, ale cesta k tomu je dlouhá a prvotní experimenty mě pouze utvrzují v tom, že to je taky práce 😀 Akorát jiná. To issue zatím hotové není, přestal mě ten ping pong pak bavit, ale třeba se k tomu někdy vrátím.

Claude Code je prý jiná liga, ale nějak se mi za to nechce platit $100 měsíčně 🤔 Leda by mi to $150 měsíčně vydělalo, ale to jaksi pochybuju.

## Apify

Když jsem byl u těch agentů, zkusil jsem i Copilotího agenta přímo v editoru. Přepisuju teď lekce z Pythonu do JavaScriptu, tak jsem chtěl vidět, jestli by mi to neušetřilo čas. No, neušetřilo 😀

Možná by mi to zjednodušilo některé primitivní úkoly, kontrolu gramatiky, chyb v kódu apod., ale samotný text je pouze iluzorně správně. Když si to začnu procházet, na review a úpravách bych strávil víc času, než kdybych to psal sám, takže jsem to zahodil a napsal jsem to sám.

Překlopil jsem poslední dvě lekce, což dalo dost práce, a pak jsem většinu času věnoval tomu, abych ze svého obřího draft PR dělal malé PR, které je schopen někdo projít při review, abych adresoval poznámky v review, a abych to pak rebasoval a dělal další malé PR na další review 😀

Ale jsem rád, že na to lidi v Apify koukají a dávají mi feedback, protože tam našli nedostatky a doporučili vylepšení, má to rozhodně smysl. A i já jsem při tom všem zase našel [nějaké nedokonalosti v Apify DX](https://github.com/apify/apify-cli/issues/866).

![Apify status]({static}/images/apifystatus-001.png)
Aktuální stav práce na novém JS kurzu scrapování

## Videotvorba

Dokončil jsem promo video pro klub a předhazoval jej různým lidem k feedbackům. Něco vím, že není dobré, ale už to nebudu opravovat, protože na to nemám sílu. Některé věci jsem ještě opravil. Nechal jsem to taky záměrně týden uležet, abych si to mohl pustit s „čistýma očima a ušima“. Moje sluchátka jsou pořád někde v opravě, tak jsem si půjčil od ženy, abych slyšel i basy. Pouštěl jsem si to s různými repráky, ladil trochu ještě ekvalizér a dynamiku, výslovnost S a C, hlasitost podkresové hudby, hlasitost srandiček, ladění podkres duckingu… Na videu problikne fotka s lidmi z klubu, tak jsem se ptal lidí na fotce, jestli jim vadí, že tam jsou, než to publikuju.

Včera jsem to prohlásil v zásadě za hotové. Dnes jsem to cvičně nahrál na YouTube jako unlisted, abych viděl, co s tím YT udělá a jestli mi tam nechytí nějaký copyright. Vypadá to OK, akorát mi to usekává úplný začátek, tak jsem ještě trochu posunul voiceover o pár milisekund dál, snad to pomůže. No a [dal jsem to dnes na LinkedIn](https://www.linkedin.com/feed/update/urn:li:activity:7359546457420402694/)!

![LinkedIn]({static}/images/screenshot-2025-08-08-at-15-38-32.png)

Budu rád, když mi to tam okomentujete. Je to takový poslední test, než to dám na YouTube a na web. Dívám se, jak se to lidem líbí a jestli si nevšimnou ještě nějaké drobnosti, kterou by šlo upravit. Schválně jsem se s tím moc nemazal a dal jsem to tam i takhle při pátečku odpoledne, což je na statusy nejméně atraktivní čas. Uvidím, jestli to bude vadit. Soupeřím hlavně s milionem statusů o GPT-5, mezinárodním dni koček a mezinárodním dni ženského orgasmu 😀

V pondělí to dám i na YouTube. Připnu to jako hlavní video na kanálu. Možná ještě budu vyrábět i titulky, ale hlavně musím vyrobit náhled videa a popisek – to mi nějak nedošlo, že to bude vlastně potřeba, až dnes, když jsem to tam na zkoušku nahrával jako unlisted.

![meme]({static}/images/a2js78.jpg)

## Další

-   Stále nekončí super pozitivní feedback na Unconference. Lidi posílali lásku ještě v mailech, ozývali se mi lidi ať přednáším v Berlíně, nebo mi jeden z účastníků soukromou cestou poslal děkovné video. Wow!
-   Táňa mi skvěle pomáhá s přípravou [srpnové akce v klubu o provozu aplikací](https://junior.guru/events/54/). Ale asi hodinu a půl jsem vytvářel obrázek, který by sloužil jako fotka pro dva lidi zároveň na plakát. Tyhle akce kde je víc lidí jsou trochu za trest, protože moje skripty s tím moc nepočítají 😀 Ale na přednášku se těším, to jo!
-   Mews prodlužují sponzorství junior.guru! 🎉 Další dvě firmy se zatím vůbec neozvaly.
-   Opravil jsem několik malých bugů na junior.guru, které se objevily.
-   Zajímavé je, že díky videu se dovídají o funkcích klubu i členové klubu, což je ne úplně zamýšlený, ale vítaný _side effect_. A dostal jsem tip, že můj Discord bot by měl mít dokumentaci všech svých funkcí, což je naprostá pravda, ale doteď mi nedošlo, že ji vlastně nemá!
-   Viděl jsem se úplně náhodou s kamarádem, který udělal career switch z programátora na truhláře.
-   Taky mi někdo dal tip, že mám na prodejní stránce zmíněné různé jazyky, ale ne JavaScript ani TypeScript, takže kdo hledá podle klíčových slov (tzn. všichni), může si myslet (tzn. běžně si to návštěvník webu přesně takhle myslí), že v klubu tyhle věci nemáme. Takže jsem přejmenoval „frontend“ na „frontend a JavaScript“ aspoň jako takový hotfix, snad to pomůže. Ideálně bych tam v budoucnu měl i loga jazyků, ať to lidi chytí rovnou očima, ale to je trochu složitější.
-   Lidi chtěli v klubu mít kanál přímo na AI, aby se diskuze na toto téma netříštila. Tak jsem ho vytvořil. Taky jsem začal o AI připravovat kapitolu do příručky. Už dávno měla být.
-   Zjistil jsem, že SDAcademy nakonec přece jenom existuje. Upravil jsem [zápis v katalogu](https://junior.guru/courses/sdacademy/).
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy a pozvánky na LinkedIn. Bylo toho hodně. Vždy se nasbírá hromada věcí během dovolené nebo týdne, kdy pracuji pro Apify. Mohl bych to postupně ukrajovat po večerech, ale na to většinou nemám chuť a sílu. Takže pak mi začnou pracovní dny, kdy mám dělat junior.guru, a tři dny nedělám nic jiného, než že doháním e-maily, klub, apod.
-   Za 19 dní jsem naběhal 46 km, při procházkách nachodil 2 km, na túrách nachodil 22 km. Celkem jsem se hýbal 19 h a zdolal při tom 70 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1.  Pokračovat v postupné publikaci promo videa.
2.  Doplánovat zářiovou událost v kancelářích Mews na téma junioři a AI.
3.  Zkusím si najít něco malého jen tak pro radost, abych si odpočinul od dlouhodobé práce na videu a plánování živých akcí. Možná dokumentace k Discord botovi nebo stránka o AI do příručky. Nebo něco úplně jiného.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Car Park Capital - Official Announcement Trailer - YouTube](https://youtube.com/watch?v=LFJEbv4qqo8)<br>Někdo udělal hru na motivy pražského parkování 😀
- [Rare aerial imagery shows displacement and destruction in Gaza](https://www.washingtonpost.com/world/interactive/2025/gaza-war-destruction-aerial-airdrop/)<br>Gaza z letadla. Bez komentáře.
- [Goodbye Apiary.io, You'll Be Missed](https://apisyouwonthate.com/blog/goodbye-apiary-io/)<br>Možná jsme přece jenom tenkrát udělali trochu díru do světa… „To the team who made Apiary awesome, thanks for everything you did, and it was a pleasure to meet you all that one time in Prague.“ ❤️
- [Modern Node.js Patterns for 2025](https://kashw1n.com/blog/nodejs-2025/)<br>Moc pěkný přehled moderních funkcí Node.js, přesně pro lidi jako já, kteří to aktivně používali zhruba před pěti lety, a teď by se hodil update co že je tam vlastně nového a jak se dnes už dají dělat věci.
- [Why English doesn’t use accents](https://www.deadlanguagesociety.com/p/why-english-doesnt-use-accents)<br>„When this very French custom of writing new sounds by adding extra letters became entrenched, it made English resistant to diacritics, one of the things that makes French so recognizably French today.“
- [It's time for modern CSS to kill the SPA](https://www.jonoalderson.com/conjecture/its-time-for-modern-css-to-kill-the-spa/)<br>Rád říkávám, že jedna výhoda bydlení v Praze je, že kamkoliv jinam přijedu, je tam levněji 😀 Asi stejným způsobem by se dalo říct, že jedna výhoda technologických hype cyklů je, že když dostatečně dlouho počkám a přetrpím určité období, kyvadlo se zhoupne zpět a dobrý.
- [Do not download the app, use the website](https://idiallo.com/blog/dont-download-apps)<br>Přesně tak. Čím víc nějaká služba pushuje svou appku na sílu, tím víc jsem nedůvěřivý k tomu, proč to dělá. Nabídnout? Ok. Nutit? Chtějí data, moje kontakty, atd. I když to dá někdy velkou práci, zůstávám v prohlížeči a appku neinstaluju.
- [Fluxus - Scratching my itch](https://karolinasurma.eu/fluxus-scratching-my-itch.html)<br>Chcete si napsat vlastní appku na mobil? Můžete klidně i v Pythonu. Nevíte jak? Nechte to udělat AI. Jako Karolina:
- [Claude Code Fixes Two MiniJinja Issues - YouTube](https://www.youtube.com/watch?v=sQYXZCUvpIc)<br>U juniorů tomu říkáme tutorial hell: Pořád dokola akorát sleduješ, jak někdo něco dělá, a čteš si o tom, ale ne a ne si to vlastníma rukama vyzkoušet. Tak přesně to teď dělám s agentními LLM, jenom na to koukám 😂
- [Contra Ptacek's Terrible Article On AI — Ludicity](https://ludic.mataroa.blog/blog/contra-ptaceks-terrible-article-on-ai/)<br>Skvělá reakce na ten 'My AI Skeptic Friends Are All Nuts' článek! To je snad nejlepší článek, který jsem na téma AI četl, protože není ani vyhypovaný, ani přehnaně skeptický. Snaží se být prostě nohama na zemi.
- [My AI Skeptic Friends Are All Nuts](https://fly.io/blog/youre-all-nuts/)<br>Tak jsem tu oslavu na LLM agenty konečně přečetl. „Developers all love to preen about code. They worry LLMs lower the ‘ceiling’ for quality. Maybe. But they also raise the ‘floor’.“ Něco na tom je, asi čas vyzkoušet to a udělat si názor. Nevyzkoušet a udělat si názor je nejspíš hloupost.
- [„Příští stanice: Sídelní kaše“. Česká vize budoucnosti jsou rychlé vlaky na parkoviště v polích &mdash; Deník N](https://denikn.cz/1776594/pristi-stanice-sidelni-kase-ceska-vize-budoucnosti-jsou-rychle-vlaky-na-parkoviste-v-polich/)<br>Dobrý článek o tom, jak bychom jako Česko neměli zahodit šanci spolu s vysokorychlostními tratěmi řešit i další věci, a naplánovat, jak bude jejich okolí vypadat. Protože když to neuděláme, vznikne akorát zase sídelní kaše plná dojíždění autama.
- [AI Slop: Last Week Tonight with John Oliver (HBO) - YouTube](https://www.youtube.com/watch?v=TWpg1RmzAbc)<br>Po dlouhé době jsem se podíval na Johna Olivera a nelituju 😀
- [Is AI Leaving the Python Community Behind?](https://georgiker.com/blog/is-ai-leaving-python-community-behind/)<br>„Despite the thriving investment in AI companies, many AI companies has yet sponsored any Python related events.“
