Title: Týdenní poznámky #53: Jaro
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (31.5. — 4.6.) a tak [stejně jako minule]({filename}/2021-05-28_tydenni-poznamky-52-spendliky-a-dalsi-vylepseni-klubu.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [klub](https://junior.guru/club/), a členy by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)

Ani nevím jak, ale týden je pryč. Musím přiznat, že otevření zahrádek a jarní počasí mi na produktivitě moc nepřidalo, především tím, jak se lidé chtějí zase najednou scházet a dělat spolu věci. Nějak jsem si přes pandemii odvykl :D


## Ladění obchodních podmínek a dohody nad jejich rámec

Řešil jsem s právničkou obchodní podmínky. Udělali jsme nějaké změny, ale nakonec méně změn, než jsme původně mysleli. Myšlenka je taková, že když je to otevřenější, mohu dělat dohody s firmami víc na míru. Jenže když pak firma chce nějaký papír, tak co?

> Pokud si s firmou něco dohodnu nad rámec obchodních podmínek a nestačí jim „čestné slovo v e-mailu“, existuje jednoduchý způsob, jak to mohu „sepsat na papír a podepsat“, což bychom pak já i druhá strana mohli aspoň archivovat? Jde mi o to, zda si to mám celé vymyslet, nebo to má název, náležitosti a třeba i vzorovou podobu. Asi začátečnický dotaz, ale já celý život jen posílal faktury proti dohodám v e-mailech, tak se to opravdu teprve učím :)

Samé otázky!


## Úklid v administraci klubu

Minule jsem psal, jak se mi povedlo udělat si přehlednou tabulku členů a že mám i členy, které neeviduje Memberful, protože byli v klubu ještě dřív, než jsem vůbec nějaký Memberful měl. Tento týden jsem je postupně kontaktoval a zahlazovali jsme různé nesrovnalosti v datech. Ochotně klikali na odkazy a registrovali se na Memberful, takže super, budu v tom mít za chvíli super pořádek. Narovnal jsem při tom i nějaká firemní partnerství vzhledem k tomu, jaké chystám změny v ceníku a podmínkách.

Co se týče firem, udělal jsem si novou tabulku, kde mám teď krásně přehledně všechny firmy a dohody. Překvapilo mě, že rekonstruovat všechny dohody z e-mailů mi zabralo tolik času. Každopádně tabulka je hotová. Chtěl jsem z ní dynamicky vypisovat loga do webu nebo přidat do klubu roli „sponzorujeme klub“, ale to jsem tento týden už nestihl.


## Afrika

Už je to víc jak rok od mé návštěvy [PyCon NA](https://na.pycon.org/). Měl jsem tehdy plnou hlavu nápadů, co všechno udělám, jaké články na blog o tom napíšu, jaké spolupráce zkusíme udělat, ale covid to tak nějak všechno smetl.

Zkusil jsem se k tomu tento týden vrátit a aspoň pár týdnů před tím, než bude PyCon NA 2021, zkouším narychlo spáchat rozhovor s [Jessicou Upani](https://twitter.com/JessicaUpani) s tím, že jej vydám tady na blogu. Skoro celý jeden den jsem připravoval různé otázky a posílal jí je, teď čekám na odpovědi. Narazil jsem při tom (znova) na [tuhle haluz](https://zpravy.aktualne.cz/zahranici/pohnuty-osud-namibijskych-deti-miluji-pohadky-a-dodnes-umi-c/r~527886babed911ebb9860cc47ab5f122/), o které jsem vůbec nevěděl, tak jsem se zaposlouchal do [podcastu](https://a2larm.cz/2021/04/katerina-mildnerova-zivotni-pribehy-namibijskych-deti-vychovanych-v-ceskoslovensku-jsou-casto-velmi-temne/) apod.

Navíc se to zrovna sešlo, že se mi ozval i [Mariano Mugana](https://twitter.com/marianomugana) z Mozambiku, kterého jsem osobně potkal v Namibii a který v Maputu organizuje všechny možné akce pro místní programátorky a programátory. Tehdy se mi u piva svěřil, že je smutný, že se jim nepovede nikdy vybudovat tak mezinárodní akci jako v Namibii, protože se v Mozambiku nemluví anglicky a ani já bych tam nemohl mít tu svou keynote, nikdo by mi nerozuměl. Tak jsme spolu vymysleli, že přece jenom nejsou jediná země, která mluví portugalsky, a že se mi jej třeba podaří s někým spojit. Tento týden jsem se věnoval tomu, že jsem se jej snažil nějak propojit s kamarádem z Portugalska a dalším z Brazílie. Jsem zvědavý, co vymyslí. V dnešní době online meetupů by nemuselo být tak složité, aby si střihli přednášku v Mozambiku a třeba, pokud budou dobrodružné povahy a covid tomu nebude stát v cestě, třeba se tam jednou i zajedou podívat na nějaký PyCon, kdo ví?


## CSR

Corporate Social Responsibility je balíček, který chci na JG mít pro firmy - že budou proplácet členství lidem, kterým by členství mohlo významně pomoci v životě a kariéře.

Prošel jsem všechny nedokončené e-mailové konverzace s lidmi z neziskovek a dětských domovů a odepsal. Nakonec se mi přece jenom povedlo narazit na nějaké kontakty, ale budou to asi konverzace a domluvy na dýl, takže uvažuji i o tom, že věc začnu prokopávat taky z druhé strany. Uvažuji o tom, že na nové [stránce pro klub](https://junior.guru/club/), kterou chystám, bude i možnost přihlásit se do klubu skrze „fin aid“ formulář. Tam by člověk vyplnil e-mail a „motivační dopis“. Já bych pak mohl tyto přihlášky trochu třídit od nesmyslů a motivační dopisy anonymně ukazovat firmám a nechávat je rozhodnout se, zda chtějí člověku členství proplácet. Takovým způsobem bychom možná mohli i přijít na lidi, na které bychom přes nějaké neziskovky nikdy nepřišli.

Objevil jsem článek o [Františkovi](http://www.romea.cz/cz/zpravodajstvi/domaci/frantisek-nemet-v-budoucnu-chci-pracovat-s-umelou-inteligenci) a hned psal na Romea, jestli Franta nechce do klubu, ale už to měli dávno pošéfované a klub mu nabízeli, takže tohle asi do budoucna už řešit opravdu nemusím, spolupráci máme nastavenou :)

Jsem v kontaktu s [Fosa](https://www.fosaops.org/), kde možná něco vymyslíme pro lidi s nejrůznějším omezením, ale to se ještě uvidí.


## Další poznámky

- Sepsal jsem nějaký ten odstavec do materiálů, které společně tvoříme s Engetem. Hezky nám to roste, ale ještě pár iterací si to vezme. Následující dva týdny mě to asi bude ještě významně vytěžovat.
- Trochu jsem se věnoval i sociálním sítím, ať už to byly různé odpovědi nebo retweety.
- Ozval se mi známý se zajímavou příležitostí pro juniory ve firmě, která dělá simulace pro armády. Dal jsem ji do klubu. Pokud vás něco takového zajímá, napište mi.
- Člen klubu mě upozornil na to, že mi na webu nefunguje u některých inzerátů tlačítko na odpovězení na inzerát. Zjistil jsem, že má pravdu a že tento průšvih tam byl minimálně pár týdnů :( Promptně jsem to opravil.
- Vytvořil jsem a poslal [květnový newsletter](https://us3.campaign-archive.com/?u=7d3f89ef9b2ed953ddf4ff5f6&id=949e6f04cf). Moc jsem se s ním nemazal, v plánu je postupně jej upozaďovat a soustředit se na klub. Proto dostává více méně šablonovitou podobu, kdy v novinkách pod nabídkami práce už jsou jen generické položky, které z měsíce na měsíc prakticky neměním.
- Tato [pěkně napsaná nabídka práce](https://www.jobstack.it/it-job/python-developer/5a4c0a132a51f) mě přivedla k průzkumu jak inzerující firmy, tak portálu Jobstack.it. Přidal jsem si zase nějaké lidi na LinkedIn.
- Uzavřeli jsme dohodu s [Mews](https://github.com/MewsSystems/developers), že budou podporovat klub. Zavolali jsme si tento týden a domlouvali se na další strategii a tom, jak mohou využít klub naplno.
- Prošel jsem si záznamy přednášek z [konference Frontendistů](https://frontendisti.cz/konference), která proběhla o víkendu, a ty, které jsem neviděl a vidět chtěl, jsem si naházel do Pocketu. Pár jsem si jich dokonce už i pustil, stopáž 15-20 minut tomu velmi nahrává. Najít si čas na hodinovou přednášku je problém.
- Prodloužil jsem doménu [junior.guru](https://junior.guru/), zatím to vypadá, že ještě rok to existovat bude :D
- Nabil jsem si kredit na Wedosu, aby se z něj platily domény. Toto si bohužel zaslouží bod v poznámkách, protože mi to zabralo příliš mnoho času. Při hledání „jak dobít účet wedos“ jsem ale aspoň našel [tento zoufalý výkřik](https://help.wedos.cz/otazka/chci-zaplatit-domenu-jak/44751/) a to mě pobavilo.
- [Zkoumal jsem](https://twitter.com/honzajavorek/status/1398243224863621126), odkud by se daly stahovat nabídky práce pro veřejnou správu. Samozřejmě cílem by bylo dostat nabídky práce [sem](https://junior.guru/jobs/). Z konverzací pod tweetem zatím vyplývá, že nabídky jsou nejvíc asi na jobs.cz a že moje hypotéza, že jsou to příležitosti pro juniory, je spíš správná.
- Potýkal jsem se s nějakou chybou v knihovně strictyaml, kterou rád používám na čtení YAML na všech novějších projektech. Založil jsem [issue](https://github.com/crdoconnor/strictyaml/issues/151), chyba je v nějaké závislosti, takže maintainer zatím jen vydal fix s downgradem té závislosti.
- Podobnou opravu jsme [společnými silami udělali na Frozen-Flask](https://github.com/Frozen-Flask/Frozen-Flask/pull/114) s Flaskem, protože se nakonec opravdu ukázalo, že nový Flask pracuje jinak se statickými soubory a Frozen-Flask s ním nefunguje správně. Vydal jsem [v0.17](https://pypi.org/project/Frozen-Flask/0.17/).
- Film [Nová šichta](https://www.csfd.cz/film/892942-nova-sichta/) jde do kin. Běžte na něj!
- Během 7 dní od 29.5. do 4.6. jsem naběhal 10 km, při procházkách nachodil 15 km, ujel na kole 28 km. Celkem jsem se hýbal 10 hodin a zdolal při tom 53 kilometrů.


## Co plánuji

Tři věci, které bych chtěl zvládnout udělat příště:

1. Konečně uzavřít dohodu s jednou vzdělávací agenturou.
2. Vypisovat loga na web z tabulky firem, doplnit roli „sponzorujeme klub“ do Discordu.
3. Dokončovat materiály, na kterém pracujeme spolu s Engetem.


## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Feriho kauza: Bod nula pro změnu přístupu k sexuálnímu násilí](https://getpocket.com/redirect?&url=https%3A%2F%2Fdenikreferendum.cz%2Fclanek%2F32743-feriho-kauza-bod-nula-pro-zmenu-pristupu-k-sexualnimu-nasili&h=b9244ce0545cdcc455d23a49fb89e343e84714a73c24f138974ba2f91f26f00a)<br>„Až v českých zemích praskne další kauza sexuálního predátorství ze strany veřejně známé osoby, ale potlesk bude pro změnu směřovat k obětem, případně novinářům, bude to signál, že jsme se jako společnost posunuli.“
- [Feriho kauza je jen jedno z dlouhodobých novinářských tajemství. Je dobře, že se žurnalisté přestali bát. Přijdou další odhalení](https://getpocket.com/redirect?&url=https%3A%2F%2Fwww.info.cz%2Fnazory%2Fferiho-kauza-je-jen-jedno-z-dlouhodobych-novinarskych-tajemstvi-je-dobre-ze-se-zurnaliste-prestali-bat-prijdou-dalsi-odhaleni&h=3835d51954f3059b0c551e290b57d3c771783b600414d44e7cda087cb7d6cdd9)<br>„O podezření jsme věděli několik týdnů i v INFO.CZ, ale nepodařilo se nám informaci dostatečně ověřit, tudíž jsme ji nemohli vypustit. Pokud někdo vidí za celou kauzou politický boj, neví, o čem mluví.“
- [Novinářka Rychlíková o kauze Feri: Jsme si jistí, že nejde o předvolební manipulaci. Svědkyně se neznají](https://getpocket.com/redirect?&url=https%3A%2F%2Fwww.irozhlas.cz%2Fzpravy-domov%2Fpodcast-vinohradska-12-feri-rychlikova-alarm-denik-n_2105270600_bar&h=6891fe77f830b3029746f34e23a2b39c548f8f11d35d0aa34ceccee86394a1a8)<br>Rozhovor o zákulisí článku o Ferim
- [It's probably time to stop recommending Clean Code @ Things Of Interest](https://getpocket.com/redirect?&url=https%3A%2F%2Fqntm.org%2Fclean&h=61b3d242524d1fb0788292aeea4ae65045aa4f1520a8a7549af2d906d5dd2c6a)<br>Kritika Clean Code
- [Po 24 letech na šachtě se Tomáš stal ajťákem. Obor můžete změnit v každém věku, říká](https://getpocket.com/redirect?&url=https%3A%2F%2Fzpravy.aktualne.cz%2Fdomaci%2Ftomas-hisem-z-hornika-programatorem%2Fr%7E927d3882bc9a11ebaedf0cc47ab5f122%2F&h=2a7d5538eea7e4757aa4d5df68718b415764d8b1167294a0c3a4acdfe9dc96b9)<br>„Mně se zdálo o závorkách - složené závorky, dvě složené závorky, ty p**o, jak to tam mám dát?“
- [Zelenka a Rychlíková: Nesetkali jsme se s člověkem, kterého by Feriho chování překvapilo](https://getpocket.com/redirect?&url=https%3A%2F%2Fa2larm.cz%2F2021%2F05%2Fzelenka-a-rychlikova-nesetkali-jsme-se-s-clovekem-ktereho-by-feriho-chovani-prekvapilo%2F&h=e7eb2ca0faeefa7004e4ec9b286b50262e3a81d22c0270c25a7ee3bea4fac358)<br>Obsah z velké části probírá totéž co rozhovor na Rozhlasu, ale navíc je tam zajímavá pasáž o tom, jak se Feriho chování nedostalo napovrch, ale promítalo se do memů a náznaků v internetových diskuzích, protože to je primární způsob, jakým Feriho generace komunikuje. Taky zajímavá zmínka o tom, že pokud toto téma nepovažují za zajímavé novináři nebo jejich šéfové, na prostor nedostanou. Bude Feriho objíždění škol se záměrem inspirovat mladé k politice nakonec paradoxně důvodem, proč tytéž školy teď začnou lépe vyučovat témata kolem konsenzuálního sexu?
- [Máme třicet zdrojů a další přibývají. Nikdo neřekl, že ho to překvapilo a kam jsme přišli, tam jsme narazili na brutální příběh, říkají novináři, kteří odstartovali kauzu Feri](https://getpocket.com/redirect?&url=https%3A%2F%2Fwww.info.cz%2Fpodcasty%2Finsider-podcast%2Fmame-tricet-zdroju-a-dalsi-pribyvaji-nikdo-nerekl-ze-ho-to-prekvapilo-a-kam-jsme-prisli-tam-jsme-narazili-na-brutalni-pribeh-rikaji-novinari-kteri-odstartovali-kauzu-feri&h=6fde9e2eb1fadcb96ff2ed4d761a0a5de3a76094dfc020056a0aff2afd642238)<br>A ještě! Tentokrát rozhovor s otázkami zprava, díky kterým se probírají zase trochu jiné věci, víc pozadí vzniku článku, řeší se jak moc je to celé neprůstřelné, řeší se následné reakce politiků a meetoo.
- [Komentář: Ferigate. #MeToo přišlo do Česka se vším všudy](https://getpocket.com/redirect?&url=https%3A%2F%2Fwww.seznamzpravy.cz%2Fclanek%2Fkomentar-ferigate-metoo-prislo-do-ceska-se-vsim-vsudy-156024&h=be1ee9cc08280b10a5205ba5c6698a90121558631fdac610a8c2d7c0fadbed9d)<br>Zeman dobře shrnuje celou kauzu a vyzdvihuje zajímavé rysy, které bychom měli řešit, nebo kde zatím selháváme. „Nejsmutnější je pak věc, kterou mají společné všechny Feriho údajné oběti. Jeho jednání jim přišlo zarážející, ale domnívaly se, že to tak má být, že tak se muži mají chovat. V českých školách i rodinách chybí sexuální i vztahová osvěta a mladé ženy si pak logicky myslí, že je přirozené, že se k nim muž chová jako ke kusu hadru. Pro všechny bude lepší, pokud se přinejmenším toto smýšlení začne vlivem Feriho kauzy měnit.“
- [Klaus po revoluci poslal 1,3 miliardy dolarů Sovětskému svazu. Zeman dluh odpustil](https://getpocket.com/redirect?&url=https%3A%2F%2Fzpravy.aktualne.cz%2Fdomaci%2Fklaus-po-revoluci-poslal-1-3-miliardy-dolaru-sovetskemu-svaz%2Fr%7E071f678ead9e11ebb9860cc47ab5f122%2F&h=5ade084e8d9f6ef5e2b7e48b506c77a60d7a93e13655d43c93bd0392a7fe90f6)<br>Pokud zapadne Pacman od Ztohoven, bude to škoda řepky, ale pokud by zapadlo toto, byla by to ještě větší škoda.
- [„Dominik Feri nebude očištěn, a my musíme být schopni vidět proč,“ píše Kamil Fila](https://getpocket.com/redirect?&url=https%3A%2F%2Fwww.heroine.cz%2Fdomaci%2F4917-dominik-feri-nebude-ocisten-a-my-musime-byt-schopni-videt-proc-pise-kamil-fila&h=6f7f3e4ebe9dac9b0b1129ec3c4f11f54a67cdfcdcc30b61e5add6dadb73bfb4)<br>Fila: „Relativizovat případ, kdy proti jednomu muži vypovídá více než deset žen, které musely být vypátrány, je znakem hlouposti a slepoty.“
- [Nebezpečné světlo z mobilů? Od lékařů možná uslyšíme nepěknou diagnózu, říká expert](https://getpocket.com/redirect?&url=https%3A%2F%2Fvideo.aktualne.cz%2Fdvtv%2Fnebezpecne-svetlo-z-mobilu-od-lekaru-mozna-uslysime-nepeknou%2Fr%7Ed30afb8ccbf211e8acf3ac1f6b220ee8%2F&h=60f245cdd230f51f3907d3d1958b90875e8e96d1a7a826d70cd20b7fc0a22b4a)<br>Měnit světla v celém bytě nebudu, ale červené žárovky (levné z Hornbachu) do ložnice už jsou na cestě. Všiml jsem si, že má mobil přepnutý do červené a myslel jsem, že na to je nějaká appka, ale je to přímo v iOS. Vyzkouším!
- [iPhone: Přepněte displej do červené barvy. Jak nastavit „červený režim“, aby před spaním nevyzařoval „škodlivé“ modré světlo?](https://getpocket.com/redirect?&url=https%3A%2F%2Fblog.zdenekvecera.cz%2Fitem%2F4488-iphone-prepnete-si-displej-do-cervene-barvy-jak-nastavit-cerveny-rezim-aby-pred-spanim-nevyzaroval-skodlive-modre-svetlo%2F&h=2d9577bf3e9faf4b58ebaa8697a1b94113ad4275dccb6ede14324e422b9dee19)<br>Často si před spaním čtu, tak jestli mi toto může zlepšit kvalitu života a je to přímo v iOS, tak proč ne? Vyzkouším.
- [Anna Pospěch Durnová: Sociální demokracie prováhala příležitost postavit se za lidi v otázkách klimatu a práv žen](https://getpocket.com/redirect?&url=https%3A%2F%2Fa2larm.cz%2F2021%2F05%2Fanna-pospech-durnova-socialni-demokracie-provahala-prilezitost-postavit-se-za-lidi-v-otazkach-klimatu-a-prav-zen%2F&h=fe379faf7c22e8552603afba4ff413da563ebb268ce70b364f7fe6c2c4d4d654)<br>Zajímavý podcast o tom, proč selhala ČSSD, jak to vypadá v jiných zemích, jak se proměňují sociálně-demokratické strany, co řeší, jak to řeší, jak může vypadat moderní levicová strana a jaká ekonomická témata by měla soc-dem zvedat místo utápění se v kulturních a národních otázkách. Bude pád ČSSD prostorem ke katarzi a přeskupení?
- [Komentář: Rok, kdy se Česko zřítilo z oběžné dráhy](https://getpocket.com/redirect?&url=https%3A%2F%2Fwww.seznamzpravy.cz%2Fclanek%2Fkomentar-rok-kdy-se-cesko-zritilo-z-obezne-drahy-149085&h=7893f2824ac0d60a6a3d1a3926f62b3f41be335e84f46aac73a39552aadaf65f)<br>„Naprostá většina chyb, které se tu ve zvládání pandemie staly, pramení z přesvědčení, že Česko snad ani neleží na Zemi, ale že se pohybuje kdesi na její oběžné dráze. Je to přesvědčení mylné a odsouvá Česko na periferii, ve které samozřejmě pořád zůstává součástí propojeného světa, ale pociťuje hlavně jeho nevýhody.“
- [Understanding API Complexity Through Schema Entropy](https://getpocket.com/redirect?&url=https%3A%2F%2Fsmizell.com%2Fposts%2F2021%2F05%2Funderstanding-api-complexity-through-schema-entropy%2F&h=f5bd1ba5479a33e7d47ef329e01094809a20db7256914e5ddda8ed65ceb4ec5e)<br>Seznamte se s novou měřitelnou metrikou vašeho API: komplexitou. Zajímavý směr uvažování od mého bývalého kolegy z Apiary.
- [Something to declare: America named after Welsh Customs man](https://getpocket.com/redirect?&url=https%3A%2F%2Fwww.theguardian.com%2Fuk%2F2002%2Fapr%2F28%2Fbooks.world&h=88f04985cb2cb425b860a1cd31f7586991cac9d9683614a14e343aa5cd8b27c6)<br>Amerika se možná nejmenuje podle Ameriga Vespucci.
- [Kateřina Mildnerová: Životní příběhy namibijských dětí vychovaných v Československu jsou často velmi temné](https://getpocket.com/redirect?&url=https%3A%2F%2Fa2larm.cz%2F2021%2F04%2Fkaterina-mildnerova-zivotni-pribehy-namibijskych-deti-vychovanych-v-ceskoslovensku-jsou-casto-velmi-temne%2F&h=afd164a0ee050bd26d3267d55a58c8b27b12ae53aa72cba274e8f92a08340fe7)<br>V roce 1985 Československo přijalo 100 dětí z Namibie. Žily tady, v roce 1990 je ale vrátili zpátky. Dnes některé žijí v Česku, jiné v Namibii. Kateřina Mildnerová z UPOL o jejich příbězích napsala celou knihu, toto je podcast s ní. Vloni jsem byl v Namibii na PyCon NA a o této spojitosti Česka s Namibií jsem neměl nejmenší potuchy!
- [Silicon Valley’s Safe Space](https://getpocket.com/redirect?&url=https%3A%2F%2Fwww.nytimes.com%2F2021%2F02%2F13%2Ftechnology%2Fslate-star-codex-rationalists.html&h=bfe511891ed96f6502e6a06962d92712ad6de797783a3b21b463bf633e7c2251)<br>Příběh Slate Star Codex z pohledu NYT.

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
