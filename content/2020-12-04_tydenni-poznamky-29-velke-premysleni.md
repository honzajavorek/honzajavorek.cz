Title: Týdenní poznámky #29: Velké přemýšlení
Image: images/jan-kahanek-g3O5ZtRk2E4-unsplash.jpg
Lang: cs
Home: False


Utekl další týden (30.11. — 4.12.) a tak [stejně jako minule]({filename}/2020-11-27_tydenni-poznamky-28-prednasky.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [podporovatele](https://junior.guru/donate/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)


## Pivot (jak říkají startupisti)

Většinu času v tomto týdnu jsem strávil vymýšlením kam směřovat JG do budoucna:

- V pondělí jsem popsal několik papírů, na kterých jsem si rozkreslil svou vizi až na úroveň nějakých jakoby wireframů. Večer jsem svůj nápad přednesl investorce, která z toho byla celkem paf. Spíš než v dobrém smyslu paf ji takový veletoč překvapil a řekla, že to asi dává smysl, ale musí nad tím ještě přemýšlet.
- V úterý i ve středu jsem se soustředil na praktické záležitosti. Jak funguje [Stripe](https://stripe.com/en-cz)? Jak se dá integrovat s [Fakturoidem](https://www.fakturoid.cz/)? Jaký je rozdíl mezi dokladem a fakturou? Co jsou obchodní podmínky? Můžu si je napsat sám, nebo potřebuji právníka? Kdo má hezky zpracované obchodní podmínky? (Odpověď: [třeba zrovna Fakturoid](https://www.fakturoid.cz/obchodni-podminky)) Jak vyřešit některé nedomyšlené věci v mém plánu? Co přesně bude v nabídce? Jaký bude pricing? Jak se dá provést změna? Jak zmigrovat co mám, do něčeho, co chci mít? A tak dále. Večer jsem nemohl přestat na všechno myslet a živě jsem vše opět probíral s investorkou.
- Od úterý do pátku jsem psal kamarádům, juniorům i firmám osobní zprávy, ve kterých jsem se jich ptal na názor na můj nápad. U kamarádů jsem kontroloval spíš jestli to není nějaký úplný úlet a jak to působí na nezúčastněného přihlížejícího, možná pro lepší odhad jakým směrem dělat marketing. Zpětná vazba od juniorů i firem mi stále ještě chodí a je to to nejlepší, co jsem mohl tento týden dělat. Je to výživné a skvělé, ve strašně moc ohledech. Nejdřív chodila zpětná vazba spíš typu "not amused", takže jsem hodně propadal splínu, jelikož jsem se na nápad hodně upnul a myslím, že jestli nevyřeší příjmovou stránku JG, tak už asi nic. Pak jsem se ale z deprese postupně dostával do mánie a zase do deprese a pak zase do mánie, podle toho, co chodilo za feedback, a pak se to nějak zprůměrovalo a já si uvědomil, že jsem na dobré cestě, základní myšlenka je dobrá, jen musím prostě doladit detaily tak, aby to pro všechny dávalo smysl. A taky lidi reagujou na hodně abstraktní věc, kterou se jim snažím sdělit v pár větách, nemají v hlavě přesně totéž, co si představuji já. Každopádně mluvit s juniory a firmami o tom, co by nejvíc ocenili, je fakt pecka a pro mě asi velký průlom. Vůbec nechápu, proč jsem to nedělal ve větší míře už dřív, ale asi prostě nebyla ta správná konstelace planet. Dříve jsem ověřoval původní hypotézu, která vznikla při založení JG, a říkal jsem si, že dokud to nedotáhnu, nemá smysl se moc ohlížet a řešit, jak si vedu nebo co si lidi myslí o tom, co dělám. Teď jsem na rozcestí a smysl to má perfektní. Snad na základě toho dokážu udělat ta správná rozhodnutí. Všechno mi teď ale do sebe zapadá jak puzzle, dílek do dílku, tak snad to není jen nějaká fata morgána.


## Další poznámky

- Mám novou [podporovatelku na GitHub Sponsors](https://github.com/sponsors/honzajavorek/), [Martinu](https://github.com/MartinaHytychova)! Díky moc!
- Přidání nových kapitol o OSVČ do příručky a jejich propagování na sociálních sítích mělo samé dobré ohlasy a vytvořilo mi v návštěvnosti velice slušný peak.
- Zkoušel jsem, jestli by mělo smysl příručku překlopit do mého oblíbeného [Sphinxu](https://www.sphinx-doc.org/). Jednak by to lépe zapadlo do mého plánu, jednak se z toho dají generovat věci jako .epub nebo .pdf. Zatím jsem se nerozhodl a nikam daleko se v tom nedostal.
- Vyšlo video mé přednášky pro brněnské Pyvo, takže jsem ještě dnes večer sepsal [handout tady na blog]({filename}/2020-12-04_tips-tricks-on-how-to-get-your-first-job-in-tech.md) a příští týden ho nějak zpropaguju.
- Posunul jsem zase o kousek blíž k existenci seznam členů Pyvce na [webu Pyvce](https://pyvec.org/):
    - [Update info regarding GDPR, privacy policy, and the public member roster](https://github.com/pyvec/docs.pyvec.org/pull/178)
    - [Fix key name, this makes the link invisible](https://github.com/pyvec/pyvec.org/pull/189)
    - [Přidání seznamu členů](https://github.com/pyvec/pyvec.org/pull/190)
- Inicioval jsem, aby se na [python.cz](https://python.cz/) konečně přidal odkaz na [český/slovenský Python Discord](https://discord.gg/yUbgArVAyF). Tu hlavní práci odvedl admin Discordu, já jen přicmrndával:
    - [Upgrade Font Awesome to version 5](https://github.com/pyvec/python.cz/pull/447)
    - [Add link to discord](https://github.com/pyvec/python.cz/pull/448)
    - [Reorder and update links](https://github.com/pyvec/python.cz/pull/449)
- [Nechal jsem si poslat klíčenku od MojeID](https://www.mojeid.cz/cs/proc-mojeid/pristup-ke-sluzbam-verejne-spravy/), abych s ní mohl v budoucnu jednodušeji přistupovat ke státním webům a službám.
- Poslal jsem listopadový [newsletter](http://eepurl.com/gyG8Bb) s nabídkami práce a novinkami na JG.
- Přidal jsem [Femme Palette](https://www.femmepalette.com/) na JG do [sekce o mentorování](https://junior.guru/practice/#mentors).
- Nějaký pan Akash mi nabízel, že mi prodá doménu juniorguru.com. Chvíli jsme si psali. Navrhoval jsem $20, on $2000. Tak jsem řekl, že to je víc, než hodnota celého mého byznysu, a že bych se možná nechal ukecat na $200. On že $2000 je minimum a ať se mi daří. Já ji nepotřebuju, takže ne že mi ji někdo koupíte na Vánoce, to mi radši [pošlete ty peníze na účet](https://junior.guru/donate/) :D
- Sáhl jsem do úspor a koupil jsem si [ten nový Apple Air](https://www.apple.com/shop/buy-mac/macbook-air), abych konečně vyřešil svůj starý nestíhající počítač s odvařeným displejem. Těším se na doručení jak malé děcko. V dnešním doporučeném čtení najdete [ještě jeden článek o M1](https://debugger.medium.com/why-is-apples-m1-chip-so-fast-3262b158cba2), který se mi fakt líbil, ale snad už vás s tím jinak přestanu otravovat. Leda že by mi bouchl ten nový byznys model na JG a stal se ze mě youtuber: "Ahoj (úsměv), tady Horst Fuchs, nový video (lusknutí)"
- Zjistil jsem, že můj malý příruční aku Bosch krásně sedí na náš kávový mlýnek. Děkuji [Vaškovi](https://github.com/vasekch), že mi vnuknul tuto ideu a já to zkusil. Byť jsem to už dříve viděl u kávového guru [Dana](https://coreskill.tech/), nikdy jsem si nemyslel, že tak profesionální přípravu mohu provádět i u sebe doma, s nástroji, které mám. Dle mých informací dokonce můj aku sedí na mlýnek mnohem lépe, než Vaškův. Při přípravě kávy si teď připadám úplně stejně, jako když generuji RSS pomocí cronu v GitHub Actions. Už chybí jen něco někde přilepit izolepou, něco namazat, něco odpálit, a pak [odfrčet po vodní hladině na rakvi](https://www.youtube.com/watch?v=LTWEh2mcdsg).

![Mletí kafe]({static}/images/bosch.jpg)


## Memy od fanoušků

Opět srdečně děkuji [Jakubu Mrozkovi](http://www.svetpatritemcoseneposerou.cz/). Trochu mě zklamalo, že nikdo jiný mi zatím memy neposlal, ale tak asi i jeden fanoušek může tvořit tvrdé jádro.

![Mem 5]({static}/images/mem05.jpg)

![Mem 6]({static}/images/mem06.jpg)

![Mem 7]({static}/images/mem07.jpg)

![Mem 8]({static}/images/mem08.jpg)

![Mem 9]({static}/images/mem09.jpg)


## A co vy?

Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem [můžete vykašlat]({filename}/2020-06-04_neni-to-zavod.md). Není zač!


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Yeah, Apple’s M1 MacBook Pro is powerful, but it’s the battery life that will blow you away](https://techcrunch.com/2020/11/17/yeah-apples-m1-macbook-pro-is-powerful-but-its-the-battery-life-that-will-blow-you-away/?guccounter=1&guce_referrer=aHR0cHM6Ly90LmNvL2ZjNTJnVHRyRDI_YW1wPTE&guce_referrer_sig=AQAAAMSo9e_nGQArO4BSNhn5i8c80YBf3cEnl7pi0EYXjL_TXt4GMQnqdim2SbzivR3FLJQdDxm1klTWVorxLCE7qzY7IOQhIO-UuWwIZLW35EpzpbMYcU9T_Rc4EY-AW9WHaD-JsZ2t_C1o3K_sWfte14U30U55CgnFznahMOlStpAg)<br>Rozbor nových Maců a M1 čipů, který se dobře čte i pokud nejste nějaký procesorový geek
- [Apple Silicon M1: Black. Magic. Fuckery.](https://singhkays.com/blog/apple-silicon-m1-black-magic/)<br>Dobrý rozbor hypu kolem Apple M1 a super titulek :D
- [DEEP TALKS 75: Tomáš Ervín Dombrovský – Jaké změny čekat na trhu práce? A jak se na ně připravit?](https://m.youtube.com/watch?v=_Vci8EbKTVM)<br>Pěkný rozhovor nejen o pracovním trhu v Česku pod vlivem pandemie
- [CAPTCHAs don’t prove you’re human – they prove you’re American](https://shkspr.mobi/blog/2017/11/captchas-dont-prove-youre-human-they-prove-youre-american/)<br>Uvědomil jsem si to, když jsem měl označit “parking meters”, které netuším jak vypadají ani jako divák amerických filmů, ani jako někdo, kdo v USA byl
- [Why Is Apple’s M1 Chip So Fast?](https://erik-engheim.medium.com/why-is-apples-m1-chip-so-fast-3262b158cba2)<br>Krásné technické vysvětlení, proč jsou nejnovější Apply tak namydleně rychlé a jestli má AMD nebo Intel šanci ten rozdíl smazat
- [OpenStreetMap is Having a Moment](https://joemorrison.medium.com/openstreetmap-is-having-a-moment-dcc7eef1bb01)<br>Jak se největší korporáti spojili s komunitou, aby porazili Google
- [Windows 10 Virtualized on M1 Macs Is Almost Twice as Fast as It Is Running Natively on Surface Pro X](https://daringfireball.net/linked/2020/12/02/windows-10-on-m1-macs)<br>Zajímavé
- [Jak finská premiérka zažehla debatu o dvojitých standardech v oblékání](http://markething.cz/finsko-premierka-photoshoot)<br>Diskutovat o tom, co si kdo oblékl - proč ne? Framing je způsob politického marketingu a rozebírat by se měl. Ale pohoršovat se, jestli někdo někde odhalil rameno nebo zda je něco dost formální? Na tohle už jsem asi moc mladý 🙄
- [Jakub Patočka : Nebyly žádné čtyři otravy Bečvy. Byla jedna katastrofa a teď jedna smrt](https://t.co/bJBvkFFdPC?ssr=true)<br>“„Už počtvrté byla během letošního podzimu otrávena řeka Bečva.“ Ne, nic takového se nestalo. To jen ministr Brabec bezmezně touží po tom, abychom si to mysleli.”

<small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small>
