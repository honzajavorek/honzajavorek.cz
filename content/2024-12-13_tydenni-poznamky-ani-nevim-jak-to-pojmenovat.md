Title: Týdenní poznámky: Ani nevím, jak to pojmenovat
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/337
Mastodon-Comments: https://mastodonczech.cz/@honzajavorek/113647638328956818

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-12-06_tydenni-poznamky-stale-jeste-dokoncovani-python-kurzu-pro-apify.md) už utekl nějaký ten týden (6. 12. až 13. 12.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Plány:** Stará „předsevzetí” jsou v článku [Plán na Q2 2024]({filename}2024-04-06_plan-na-q2-2024.md), nová teď nejsou.

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Jak jsem psal minule, o víkendu jsem teda šel na koncert, rozlučkovou párty s kamarády, pekli a zdobili jsme perníčky a připravovali jsme Vánoce. V neděli McLaren po milionech let vyhrál pohár konstruktérů, což mi udělalo radost. Mé oblečení z oficiálního McLaren e-shopu se přes noc přeřadilo z kategorie „bylo to vloni na Black Friday ve slevě za polovic“ do „investiční značkové oblečení mistrů světa“.

V pondělí jsem hlavně četl klub a e-maily. Snažil jsem se všem a na vše odpovědět a být po dvou týdnech s Apify zase trochu v obraze. Taky jsem ale využil toho, že dcera byla ve školce, a připravil jsem pro ni adventní kalendář. Ten jsme vymysleli spolu se ženou, ale já jsem měl víc prostoru jej realizovat, tak jsem to udělal takhle v „pracovní době“. Ano, vím, že prvního bylo už dávno, ale dceři je to fuk. Byla to trochu větší piplačka, než jsem čekal, ale mám radost, že to dceru baví.

![Adventní kalendář]({static}/images/img-3314.jpg)

Úterý jsem si už předem vyhradil na různé pochůzky a oběd s kamarádkou. Překvapilo mě, jak mě bavilo bloumání po obchodech a jak mi cvrnkly do nosu různé věci, které by mně asi jen tak nenapadly, ale vlastně by to mohly být pěkné dárky.

![Skvělý dárek]({static}/images/img-3320.jpg)

Jenže to už se přes den hroutila dcera. Nešla do školky a žena se o ni celý den starala. Večer jsme vytáhli víno, že si dáme sklenku po těžkém dni, ale než jsme jej otevřeli, začalo být špatně i ženě. Bylo jasné, že ve středu, kdy jsem chtěl začít naplno pracovat, se žádná práce konat nebude. Druhý den jsem se tedy o obě staral. S malou jsem šel k doktorce a ta jí potvrdila chřipku. Kamarád zrušil přespání u nás doma, že tohle si nabrat nechce. A museli jsme zrušit výletní víkend u prarodičů, jehož přípravy jsme po „večerních přesčasech“ těžce vydřeli. Pak mě má bavit něco plánovat.

Ve čtvrtek už bylo všem líp a zvládl jsem ráno call s Terezií o její komunitě a mé prodejní stránce, ale většinu dne jsem se ještě staral o dceru. Večer jsem byl pozvaný na vánoční Apify párty, kde jsem šel tak nějak bez plánu, co od toho očekávám, nebo aspoň kdy by se mi líbilo vrátit se domů, takže jsem to přehnal a protáhl, za což dnes pykám ztrátou hlasu a celodenním pocitem, že mě přejel kombajn. Akce to ale byla milá a zábavná, seznámil jsem se tam a popovídal si se spoustou zajímavých lidí, takže to stálo za to.

Dnes jsme si opět nějak rozdělili péči o dceru. Mimo jiné jsem se s ní díval na [Plavbu za ledem](https://www.ceskatelevize.cz/porady/11566440941-plavba-za-ledem/), moc pěkný. Na práci mi zbylo jen pár hodin. Ty jsem mimo jiné věnoval i tomu, abych PyConu Namibia pomohl s formulací e-mailu, který chtějí posílat sponzorům, nebo opravě jedné chyby ve skriptu, který posílá nabídky práce do klubu.

Během týdne jsem ještě stihl propagovat přednášku [Jak používat AI asistenty a odnést si z nich maximum](https://junior.guru/events/48/) ([Mastodon](https://mastodonczech.cz/@honzajavorek/113640266844724178), [LinkedIn](https://www.linkedin.com/posts/honzajavorek_ai-chatgpt-copilot-activity-7272974400931442688-LA04?utm_source=share&utm_medium=member_desktop)), která bude příští týden.

Zjistili jsme totiž, že jsme ji úplně zazdili. Do souboru s přednáškami jsem omylem napsal, že je až v roce 2025. Na webu se tedy zobrazovala jako plánovaná, i na Discordu, ale v tom všem shonu jsem si vůbec nevšiml, že měla být už toto úterý a bot to ani neoznamuje v klubu. Všiml si toho až speaker den předem. No tak jsme to holt posunuli o týden.

Taky jsem se věnoval návrhům na nový náhledový obrázek pro přednášky a vůbec všechno. Řekl jsem si, že to je věc, která mi pomůže v marketingu, podpoří Patrikovo nadšení do přednášek, a zároveň to bude taková odpočinková srandička před Vánocema. Samotné plánování priorit jsem se rozhodl, že nechám na období klidu mezi svátkama, kdy se mi asi bude chtít nad vším víc přemýšlet, a budu na to mít i víc času.

![Návrhy nového „plakátku“]({static}/images/img-3354.jpg)

## Plánuji

Pevné věci jsou přednáška v klubu, návštěva doktora, call s Mews a možná návštěva [hardwarového vánočního „Home Assistant“ Pyva](https://pyvo.cz/praha-pyvo/2024-12/).

Rád bych poslal dítě do školky a řešil ještě nějaké vánoční dárky a tak. Bylo by fajn, kdybych zvládl pracovat na tom novém „plakátku“ pro přednášky.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Review: Outsourcing academia](https://continent.substack.com/p/review-outsourcing-academia)<br>„Kenya is host to a thriving army–about 40,000 strong–of college graduates who work as academic writers. These “shadow scholars” are commissioned and paid by students in the most prestigious institutions in the western hemisphere to produce essays, papers, scholarly articles and graduate theses on their behalf. Worth around $7-billion, this shadow industry is built on the wide economic gulf that exists between wealthy nations and a developing country like Kenya.“
- [Hlavně, že je vláda dobrá v zahraniční politice. Bejvávalo – Page Not Found](https://pagenotfound.cz/clanek/hlavne-ze-je-vlada-dobra-v-zahranicni-politice-bejvavalo)<br>„Nyní do Česka proudí více než 90 % plynu z Ruska. Je sice pravda, že díky novým přípojkám nejsme už na kohoutcích ovládaných Kremlem životně závislí a Putin nás nemůže tak snadno vydírat, upřednostňujeme ale levné energie i za cenu, že tím podporujeme ruskou válečnou mašinérii. Zkrátka Kremlu přispíváme mnohonásobně více na rakety, než jsme schopni vybírat na sbírkách na ukrajinské drony a sanitky.“
- [The correct amount of ads is zero – Manu](https://manuelmoreale.com/the-correct-amount-of-ads-is-zero)<br>Pokud nabízíte předplatné, jediný správný počet reklam pro člověka s předplatným je nula.
- [Přispějte na nové reportážní série Apoleny Rychlíkové a Jakuba Zelenky | Donio](https://donio.cz/pribeh/26515?utm_source=copylink&utm_medium=socialshare&utm_campaign=share_button_ty&utm_content=anonymous-1733772794972204136)<br>Jakub Zelenka chce psát o Číně, Apolena Rychlíková o chlastu. A chtějí dál provozovat PageNotFound. Dejte jim na to love! Já jsem dal. Mají tam dobrý odměny. Pošlete jim pod stromeček aspoň zlomek toho, kolik jste dali za poslední rok za čínský hardware, nebo kolik jste vrazili do chlastu, mrk mrk.
- [Fatboy Slim - Elevator Music - YouTube](https://www.youtube.com/watch?v=kTuLj0Nyhs4)<br>Až mi potáhne na 62, chci mít tolik energie a umět rozdávat tolik lásky jako Fatboy Slim. Z komentářů: „That's my 72- year-old dad, my friends and I at the 19min mark… I thanked him for doing this set and he thanked me for buying the CD. Love that after all these decades and endless records sold, he still had the consideration to thank me for buying a $12 cd… He's the best.“ „How cool that he welcomes everyone who is arriving.“
- [Pokusy na lidech a společnosti: Mluvení je levné](https://houdekpetr.blogspot.com/2024/12/mluveni-je-levne.html)<br>„I když jsme často jen mluvky (v případě mnohých manželů ani to ne), dojde-li na pro nás důležitou příležitost ukázat, jací jsme skutečně zač, mnozí se projevíme mnohem čestnější, než se zdálo. Či alespoň ne tak nečestní.“
- [Pluralistic: Bluesky and enshittification (02 Nov 2024) &#8211; Pluralistic: Daily links from Cory Doctorow](https://pluralistic.net/2024/11/02/ulysses-pact/)<br>Cory Doctorow: „They did care about their users. They just cared about other stuff, too, and, when push came to shove, they chose the worsening of their services as the lesser of two evils.“
