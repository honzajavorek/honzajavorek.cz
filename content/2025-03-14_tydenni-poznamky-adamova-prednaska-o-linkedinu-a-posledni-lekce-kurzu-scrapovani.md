Title: Týdenní poznámky: Adamova přednáška o LinkedInu a poslední lekce kurzu scrapování
Image: images/markus-spiske-RiSAjGsa0vg-unsplash.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/345
Mastodon-Comments: https://mastodonczech.cz/@honzajavorek/114162571623941623

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2025-03-07_tydenni-poznamky-sam-doma-nataceni-podcastu-a-zpetna-vazba-na-github-profily.md) už utekl nějaký ten týden (7. 3. až 14. 3.), tak nastal čas se opět ohlédnout a utřídit si myšlenky.

![Poznámky]({static}/images/markus-spiske-RiSAjGsa0vg-unsplash.jpg)
Fotil [Markus Spiske](https://unsplash.com/@markusspiske)

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

O víkendu jsem doma udělal nějaké domácí práce než přijedou holky. Oprášil jsem kolo a projel se, což bylo naprosto super a jako bych si u toho konečně odpočinul. V neděli jsem si ještě zaběhal.

Z něčeho se mi ale zase pokazily záda a jako by byly zase tak špatné, jako byly v lednu. Hlavně v noci nad ránem úplně rozbité a bolavé. A jak přijely holky, malá se v noci ještě nějak divně budila a dva dny jsem se vůbec nevyspal.

Zašel jsem si v týdnu do sauny, kde jsem to nahřál a dost se to spravilo. Dal jsem si i nějaký spánek v izolaci v obýváku, abych to měl kvalitnější, čímž jsem se dal trochu dohromady. V týdnu jsem se pak stavil objednat na fyzioterapii, protože je zjevné, že ty záda se nakonec nerozhýbaly samy od sebe a nejsou ok.

## Apify

Tento týden byl můj březnový týden pro Apify:

- Dokončil jsem poslední a nejkomplexnější lekci Python kurzu o nasazování na platformu - [apify/apify-docs#1424](https://github.com/apify/apify-docs/pull/1424)
- Vyřešil jsem všechny připomínky pod mým PR pro třetí lekci o DevTools, pak jsem PR mergnul - [apify/apify-docs#1321](https://github.com/apify/apify-docs/pull/1321)
- Zkontroloval a mergnul jsem PR opravující drobné chyby a stylistiku - [apify/apify-docs#1491](https://github.com/apify/apify-docs/pull/1491)
- Vyřešil jsem všechny připomínky pod mým PR implementujícím Scrapy HTTP cache backend - [apify/apify-sdk-python#403](https://github.com/apify/apify-sdk-python/pull/403)
- Prozkoumal jsem problém, kdy `apify init` nefunguje dobře s většinou Python projektů - [apify/apify-cli#746](https://github.com/apify/apify-cli/issues/746)
- Založil jsem issue o chybějící dokumentaci k `apify init` - [apify/apify-cli#761](https://github.com/apify/apify-cli/issues/761)
- Navrhl jsem přejmenování `apify init` - [apify/apify-cli#762](https://github.com/apify/apify-cli/issues/762)
- Navrhl jsem podporu `uv` v Python Actors - [apify/actor-templates#350](https://github.com/apify/actor-templates/issues/350)
- Zdokumentoval jsem chybu, kdy Python šablona používá systémovou instalaci Pythonu, což může způsobovat problémy na některých (možná všech?) systémech - [apify/actor-templates#351](https://github.com/apify/actor-templates/issues/351)
- Narazil jsem na produkční problém, zatímco byl opravován - [apify/actor-templates#352](https://github.com/apify/actor-templates/issues/352)
- Nahlásil jsem problém s vykreslováním nadpisů u příkladů kódu v dokumentaci - [apify/apify-docs#1497](https://github.com/apify/apify-docs/issues/1497)

Mám radost, že se zase o kus přiblížilo dokončení [Python kurzu scrapování](https://docs.apify.com/academy/scraping-basics-python). Co ještě chybí mám sepsané v [apify/apify-docs#1319](https://github.com/apify/apify-docs/issues/1319).

![Ukázkový scraper na Apify]({static}/images/screenshot-2025-03-14-at-14-39-10.png)
Ukázkový scraper na Apify

## Adamova přednáška o LinkedInu

Ve středu měl mít [Adam Král](https://www.linkedin.com/in/adamkral1/) přednášku v klubu o tom, jak i jako junior prorazit na LinkedInu a nebát se toho. Napsal jsem [propagační status](https://www.linkedin.com/posts/honzajavorek_hem%C5%BE%C3%AD-se-to-tady-linkedin-konzultanty-kte%C5%99%C3%AD-activity-7304810579691532288-Vyka?utm_source=share&utm_medium=member_desktop&rcm=ACoAAACB93ABHHj4UI2winetGMZHboHlZIZojJA), který měl nakonec skoro 4.000 zobrazení, což není vůbec špatný. Tentýž [status na Mastodonu](https://mastodonczech.cz/@honzajavorek/114137979800285817) nabral celé dvě hvězdičky.

Přednáška se myslím povedla výtečně. Měl jsem nějakou představu, co by v té přednášce mohlo zhruba být, a Adam tu představu úplně naplnil a ještě bych řekl, že ji i předčil. Bylo to fakt famózní a i lidem, kteří přišli na přednášku živě, se to líbilo. Někteří diváci na konci přednášky dokonce udělali Mexickou vlnu. Patrik nahrál záznam a už dnes jsme jej publikovali pro členy.

Janu Z. to tak namotivovalo, že hned na LI [napsala příspěvek](https://www.linkedin.com/posts/jana-zmijkov%C3%A1_prvn%C3%AD-krok-na-linkedinu-ud%C4%9Bl%C3%A1n-dneska-activity-7305668932588195840-QKgL?utm_source=share&utm_medium=member_desktop&rcm=ACoAAACB93ABHHj4UI2winetGMZHboHlZIZojJA) a okamžitě se jí povedlo nasbírat spoustu reakcí a komentářů, včetně slavných jmen.

![Adam v klubu]({static}/images/screenshot-2025-03-12-at-18-53-51.png)

## Další

-   V klubu jsem propagoval [dotazník Smitia](https://forms.gle/z8NsaZ4oComdAMWa6) o kariérních cestách. Ještě na to plánuju udělat příspěvek minimálně na LinkedIn. Je to pro juniory i seniory, dotazník se větví podle odpovědí. Zkusil jsem si to a zabralo mi to přesně 6min a 16s. Pokud jste z IT, budu rád, když to vyplníte!
-   Předstíral jsem, že daňařovi připravuji podklady pro daňové přiznání.
-   Ve volné chvilce jsem mergnul [honzajavorek/fiobank#55](https://github.com/honzajavorek/fiobank/pull/55). Vzpomněl jsem si na to, když jsem soubor py.typed zahlédl v jednom z Apify projektů.
-   Vybrali a zaplatili jsme jedno ubytování na dovolené. Teď ještě druhé ubytování a pojištění, uf.
-   Andrew Sharp zaúřadoval, tak jsem mu [zase hodil komentář](https://www.linkedin.com/feed/update/urn:li:activity:7304784333024768000/?commentUrn=urn%3Ali%3Acomment%3A(activity%3A7304784333024768000%2C7304802044622561280)&dashCommentUrn=urn%3Ali%3Afsd_comment%3A(7304802044622561280%2Curn%3Ali%3Aactivity%3A7304784333024768000)). Nějak se to rozjelo a Lucie Tvrdíková nakonec náš názor na pana Andrewa [rozmázla na LinkedInu](https://www.linkedin.com/posts/lucietvrdikova_itagpmejdi-activity-7305495892864761856-7Ddc?utm_source=share&utm_medium=member_desktop&rcm=ACoAAACB93ABHHj4UI2winetGMZHboHlZIZojJA). Tomáš Marák se do toho na svojem profilu [taky opřel](https://www.linkedin.com/feed/update/urn:li:activity:7305520746057879552/). Hodně jsme to pak diskutovali a kdo ví, co z toho ještě bude.
-   Prošel jsem si podcasty, které odebírám, a sesekal je na minimum, protože nestíhám vůbec nic poslouchat. Autem nejezdím, ani MHD pravidelně nejezdím, do práce nedojíždím. Těch 2x10 minut pěšky mezi školkou a kanceláří, co chodím po Žižkově, je moc málo na to, aby se něco stihlo. Zároveň je to běžně jediná chvilka, kdy provětrám hlavu a mám kontakt s ruchem města.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn. Přijde mi, že na LinkedInu trávím čím dál tím víc času. Ale nese to určité ovoce, tak asi proč ne, můžu tomu říkat třeba _marketing_.
-   Za 8 dní jsem naběhal 5 km, ujel na kole 18 km. Celkem jsem se hýbal 3 h a zdolal při tom 23 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1.  Daně,
2.  účast na kurzu od [pravidlasezmenila.cz](https://www.pravidlasezmenila.cz/) (čtvrtek a pátek),
3.  naplánovat s Dariou program pro Beginner's Day na letošní [EuroPython](https://ep2025.europython.eu/),
4.  dotřídit si success stories a předhodit Adamovi první oběť na rozhovor.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [What’s new in the world of LLMs, for NICAR 2025](https://simonwillison.net/2025/Mar/8/nicar-llms/)<br>Pokud nemáte čas sledovat každou novinku kolem LLMs, jako já, tohle vám udělá radost. Krátká prezentace o tom, co je za poslední dobu nového.
- [UK finally finishes paying for World War I](https://www.cnbc.com/2015/03/09/uk-finally-finishes-paying-for-world-war-i.html)<br>„Almost 100 years after the debt was was issued, the U.K. government has finally finished paying for World War I.“
- [A Beginner's Guide to 1970s Czechoslovakian Animation - YouTube](https://www.youtube.com/watch?v=puzCBUj467U)<br>Průlet dějinami animace v Československu, na americkém YouTube kanálu.
- [83: Jaké geopolitické síly formují klimatickou agendu? — 2050](https://audioboom.com/posts/8647677)<br>Doporučuju pro vaše vlastní duševní zdraví začít ignorovat denní zpravodajství a spíš se zajímat o kontexty a dlouhodobé dopady. Třeba tahle půlhodinka mi dala mnohem víc, než všechny žblepty o Trumpovi za poslední týden.
- [The Complete Amateur's Guide to Moomin - YouTube](https://www.youtube.com/watch?v=FRCzmBd5psI)<br>Znáte Mumínky? Já to viděl možná kdysi jako dítě a už si to vůbec nepamatuju. Narazil jsem na 1,5hodinové povídání o tom, jak vznikli a jak do nich autorka otiskla svůj život. Bylo to strašně zajímavé a milé. Po kouskách jsem to odsledoval a doporučuju. Je tam ale hodně spoilerů, tak bacha.
- [Can Matchmaking Platforms Save Us From Dating App Fatigue? | WIRED](https://www.wired.com/story/dating-apps-rise-of-matchmaking-platforms/)<br>„The next frontier of dating, it seems, is a return to the old ways of courtship that require a lot more intentionality and investment.“ „We now have a whole generation of eligible singles who have been introduced to romantic partners through a screen.“
- [INTERNATIONAL WOMEN'S DAY: Fearless racers and engineering masterminds – Influential women from every decade of F1 | Formula 1®](https://www.formula1.com/en/latest/article/fearless-racers-and-engineering-masterminds-influential-women-from-every.2kEoo0yUGSjhal6EpuBNZI)<br>Tak ještě ty závodnice by to chtělo.
- [Jak pomoct dětem k odvaze, když se něčeho bojí a netroufají si — Nevýchova](https://traffic.libsyn.com/secure/nevychova/Jak_pomoct_detem_k_odvaze_kdyz_se_neceho_boji_a_netroufaji_si_)<br>Tohle si tady uložím. Jednak jsem se určitě do těchto situací dostával, jednak je možné je každodenně vidět kolem sebe, třeba na hřišti.
- [Poslední diktátor v Evropě - YouTube](https://www.youtube.com/watch?v=87c9Got1GRc)<br>Jirka vysvětluje Bělorusko. Pusťte si to.
