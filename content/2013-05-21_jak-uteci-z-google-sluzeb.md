Title: Jak utéci z Google služeb?
Date: 2013-05-21 13:44:12
Lang: cs

Před nedávnem jsem narazil tento [osobní akční plán](http://www.weblog.rider.cz/articles/269-jak-se-zbavit-google-osobni-akcni-plan) Michala Valáška a byť jsem chápal jeho výhrady, přišlo mi to trochu jako z jiného světa. Po dalších a dalších oznámeních Google o rušení služeb a jeho představování různých produktových veletočů mi podobný přístup už vůbec jako sci-fi nepřipadá. Google mě dlouhodobě [štve]({filename}2012-06-22_dej-mi-pokoj.md) a stále více cítím potřebu se nějak proti jeho krokům bránit.

Aby bylo jasno, neupírám Googlu právo na jeho činy - je to soukromá společnost a může si dělat co se jí zlíbí. Jestli někdo někdy věřil na bullshitování "Don't be evil", tak je naivní. Google je dnes normální korporace, která chce vydělávat. Je jen můj problém, že dlouhodobě používám její služby a je jen shoda náhod, že až donedávna šel Google směrem, jaký se líbil i mě.

Co mi vadí:

-   Rušení služeb, které používám.

<blockquote class="twitter-tweet" data-conversation="none"><p>@<a href="https://twitter.com/honzajavorek">honzajavorek</a> všichni jsou mrtvý Dejve… i GTalk ? … :)</p>&mdash; Ondra Beneš (@ondrabenes) <a href="https://twitter.com/ondrabenes/status/336777191142608897">May 21, 2013</a></blockquote>

-   Integrace všech služeb do Google+, které nepoužívám.
-   Vypadá to, že většinu Google aplikací čeká buďto zánik, nebo násilné propojení s Google+.
-   Protežování Google Chrome.
-   Začínám být na webu trochu paranoidní.

<blockquote class="twitter-tweet" data-conversation="none"><p>@<a href="https://twitter.com/petrjoachim">petrjoachim</a> Moje Firefox doplňky: AdBlock, Ghostery, google-no-tracking-url, HTTPS-Everywhere.</p>&mdash; Honza Javorek (@honzajavorek) <a href="https://twitter.com/honzajavorek/status/336479286309556226">May 20, 2013</a></blockquote>

Jak se bránit:

-   Diverzifikovat sadu aplikací, které na Internetu běžně používám a kam ukládám data, abych nebyl přespříliš závislý na Google.
-   Být připraven z jednotlivých služeb "z měsíce na měsíc" odejít v případě potřeby.

## Diverzifikace?

Když si projdu [stránku se službami](https://www.google.com/settings/products?hl=en), které (údajně) na Google využívám, vidím překvapivě celkem málo těch opravdu důležitých. Mimochodem, pokud máte někde nějaká "zapomenutá" data, můžete je smazat [tady](https://accounts.google.com/b/0/EditServices).

- **Analytics** - Když pominu to, že v GA sleduji stejně jen jedno číslo a i to je mi vlastně k ničemu, dají se nahradit [Piwikem](http://piwik.org/) nebo [Gaug.es](http://get.gaug.es/)
- **Calendar** - Ten by mi chyběl hodně. Nějaké slušné alternativy?
- **Custom Search** - Používám tady na blogu. Kdybych ho odebral, asi byste si toho ani nevšimli...
- **Docs** - Google Docs mám hodně rád a chyběly by mi :-( Používám prakticky skoro jen na tabulky, sem tam na nějaký jednoduchý text. Desktopové LibreOffice mi oproti tomuto připadají jako ohromný, škaredý moloch se spoustou funkcí, které vůbec nevyužiju.
- **FeedBurner** - Údajně mám *100 subscribers*. Juchů! Docela dobrý na to, že je RSS mrtvé. Na to číslo jsem se teď ale podíval asi po roce, takže FeedBurner určitě oželím.
- **Gmail** - Jádro mého pracovního dne. Bez Gmailu bych se obešel těžko. Mohu jej ale aspoň zálohovat - už teď si nechávám veškerou poštu přeposílat jinam, abych nebyl odříznutý od světa, pokud by mi Google ze dne na den z rozmaru zablokoval účet.
- **Google Groups** - Zde lze myslím pohodlně přispívat i bez Google účtu.
- **Picasa Web Albums** - Mrtvé už dlouho, nahrazeno Google+. Viděli jste [nový Flickr](http://flickr.com/)?
- **Reader** - Přešel jsem na [The Old Reader](http://theoldreader.com/).
- **Talk** - Bude [zrušen](http://www.cnews.cz/node/24521). Postupně přecházím na [JabbIM](http://www.jabbim.cz), odkud jsem dříve odešel s tím, že *na Google mám přece všechno, navíc hezky pohromadě*.
- **YouTube** - Stále hůře tam lze existovat bez propojení účtu s Google+. Lajkovat videa nepotřebuji, videa *18+* asi oželím (byl to původně jediný důvod proč se registrovat), svá videa mohu dát na o dost hezčí [Vimeo](http://vimeo.com/).
- **Developer Consoles, Webmaster Tools** - Kvůli tomuto si klidně Google účet nechám.

Výsledek? Potřebuji kalendář, e-mail a dokumenty. Všechny tyto aplikace existují i na desktopu, e-mail navíc nabízí kde kdo i online. Jsem však v těchto třech věcech velmi zvyklý na způsob, jakým je zpracoval Google, a tak by bylo odcházení dosti bolestivé. Je však dobré vědět, že by bylo aspoň možné a zabezpečit se pro situace, kdy by to bylo nevyhnutelné.

Jak to máte s Googlem vy? Nevadí vám jeho [směřování v poslední době](http://www.cnews.cz/clanky/google-chce-odstranit-youtube-pro-wp-zabiji-otevrenost-komentar/strana/0/1)?
