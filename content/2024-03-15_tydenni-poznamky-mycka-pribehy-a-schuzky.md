Title: Týdenní poznámky: Myčka, příběhy a schůzky
Image: images/img-8025.jpg
Lang: cs
Tags: týdenní poznámky, junior.guru

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2024-03-08_tydenni-poznamky-pizza-viroza-obsidian-a-vitr-v-prirucce.md) už utekl nějaký ten týden (8. 3. až 15. 3.), tak nastal čas se opět ohlédnout a utřídit si myšlenky.

![výhled]({static}/images/img-8025.jpg)
Výhled z jedné střechy

<div class="alert alert-warning" role="alert" markdown="1">
**Plány:** Aktuální „předsevzetí” jsou v článku [Plán na Q1 2024]({filename}2024-01-25_plan-na-q1-2024.md)

**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/open/).
Aktuální nabídky práce pro juniory: [Red Hat](https://junior.guru/jobs/aac817ee027512f150caf872e149e12ef9246815b1ecf880501b877d/)
</div>

Vzhledem ke všemu níže uvedenému nakonec tento týden nezbyl skoro žádný čas na soustředěnou práci typu psaní nebo programování.
Snad bude příští týden klidnější a vrátím se opět k příručce.

## Myčka

Myčku jsem sice nedávno opravil, ale pak se pokazila zase.
Tak jsme zavolali opraváře a ten ji znova opravil, ale řekl, že pokud se pokazí zase, tak ji máme vyhodit.
Že je stará, výrobce už neexistuje, náhradní díly už neexistují, a tak dále.
Že udělal, co mohl.
Pokazila se zase.
Takže jsme se s majiteli bytu domluvili, že pořídíme novou.

Bydlení v nájmu je nekonečný zdroj překvapení.
Třeba to, jak na našem bytě udělali kuchyň.
Je to „dokonalé“.
Neumím si představit se v tom rýpat bez zkušeností rýpat se v _legacy codebases_ jako programátor.
To už bych to asi jinak rozkopal vzteky.
Takhle vím, ze se stačí dotýkat jen věcí, které potřebuju změnit, a u těch ostatních raději ani nefoukat do usazeného prachu, nebo se to celé zhroutí.

Až se bude příště ~~produkťák~~ žena ptát, jestli má objednat i odinstalaci staré myčky a instalaci nové myčky, nebo jen dopravu spotřebič za spotřebič a zvládneme to sami, zaváhám trochu déle nad odpovědí „jasný, vždyť to jenom vysunu a oddělám dvě hadice“.
V úterý dopoledne jsem starou myčku vymontoval, v pátek dopoledne přivezli novou a tu jsem zase nainstaloval.
Oboje trvalo trochu déle, než jsem čekal, ale vše se nakonec povedlo.
Nová myčka, zdá se, funguje.

Ještě se nám tam trochu hýbe, tak budu přemýšlet, jak ji upevnit líp, ale to je jednak dáno již zmíněným „charakterem“ kuchyně, jednak se to dá ladit postupně časem, na funkci to nemá vliv.

## Akce v klubu

V úterý večer byla po dlouhé době opět přednáška v klubu: [„Agi­le is dead!“ …nebo ne?](https://junior.guru/events/41/).
Přišlo 20 lidí, do konce se udrželo 10, k dnešnímu dni si záznam pustilo 12 lidí.

Nebylo to nějaké nejvíc hlasované téma v anketě, spíš jsem já chtěl, aby tohle téma někdo juniorům vysvětlil, takže nemám nějaké vrásky z toho, že se na to nehrnuly davy.
Pro některé juniory, kteří se teprve učí for cyklus, je to navíc asi ještě stále docela vzdálené téma.

Trochu se nám to protáhlo, ale jinak žádné záseky, sluchátka jsem měl nabité, počítač taky, Tinuki přednášku nahrál, všechno v pohodě.
Romanovi se přednášení líbilo.

> Bylo to super zorganizované, a celá ta aktivita se mi líbí.
>
> — Roman Loník

Aby toho nebylo málo, kde se vzal, tu se vzal, najednou se v klubu objevil [Vláďa Skoumal](https://www.linkedin.com/in/vladislavskoumal/) a navrhnul, že by večer přišel do klubovny (hlasového kanálu) a kdo by chtěl, může s ním volně pokecat o mobilním vývoji.
Tak se lidi nějak domluvili a opravdu se to odehrálo.
Přišlo mi to strašně super!
Přesně takových akcí bych v klubu chtěl víc - organizovaných zdola, z iniciativy členů.
Měl jsem z toho fakt radost, když jsem viděl, jak se to děje.

> Dobrý to bylo. Vláďa jel z Brna do Práglu a po cestě nám vykládal jak o vlastní firmě, tak o mobilním vývoji. Odpovídal na dotazy. Za mě super a těším se na další.
>
> — Marcel

## Příběhy

Před časem se mi ozval [František](https://www.frantiseknemet.cz/), že by sepsal svůj příběh o cestě do IT.
Protože měl vlastní web, tak jsme se domluvili, že to sepíše u sebe a já na to odkážu.
Sepsal, já jsem mu udělal ještě korekturu článku, celé se to různě protahovalo hlavně z mojí strany, ale tento týden jsem to konečně [přidal na web](https://junior.guru/stories/#pribehy-odjinud) a rovnou jsem to i hodil na sociální sítě.
[Čtěte!](https://www.frantiseknemet.cz/posts/jak-jsem-se-stal-programatorem)

![František Nemét]({static}/images/screenshot-2024-03-11-at-10-57-02-jak-jsem-se-stal-programatorem-bez-vejsky-bez-vysokeho-iq-ale-ne-bez-potizi.png){: .img-thumbnail }

V půlce týdne bylo jasné, že tento týden nic nenapíšu ani nenaprogramuju.
Řekl jsem si ale, že přepsat měsíce hotové rozhovory z Google Docs do Markdownu bych zvládnout mohl.
A taky že jo.
Když jsem měl hoďku dvě bez vyrušení, věnoval jsem se tomuhle a konečně se mi povedlo vydat zbývající dva rozhovory:

- [Pro­středí kur­zů mě kr­mi­lo šťast­nými pří­běhy, re­a­li­ta tak rů­žo­vá ne­by­la, říká tes­ter­ka Lu­cie](https://junior.guru/stories/lucie-cicvarkova/)
- [Mnohdy ani sama fir­ma nemá jas­no v tom, koho chce na­brat, říká vý­vo­jář­ka Nina](https://junior.guru/stories/nina-brichackova/)

Rozhodl jsem se nědělat to už nějak na pokračování, abych to už neodsunoval, a dal jsem na web hned oboje.
Omluvil jsem se oběma protagonistkám, že jsem vydání tak zdržel.
Zatím je to jen hozené na web a neoznámil jsem to ještě ani v klubu.
Plánuju v pondělí oznámit jeden rozhovor a dát jej i na sociální sítě, a třeba další pondělí to udělat s druhým.

![Příběhy]({static}/images/screenshot-2024-03-15-at-21-00-56-novinky-pro-zacatecniky-v-programovani.png){: .img-thumbnail }

## Konzultace

Ve čtvrtek dopoledne jsem dával placenou konzultaci na téma budování komunity.
Mělo to být na zhruba hodinu, protáhlo se nám to na tři.
Bylo to fajn.
Ještě se musíme domluvit, jestli to nakonec bude za peníze, nebo barter.
V případě barteru by mi druhá strana pomohla vylepšit něco na junior.guru, takže to dost zvažuju.

Během konzultace jsem se i já dověděl o zajímavých věcech, které jsem neznal.
Například o Discord botech, kteří jsou možná schopni poskytnout dost podobné služby jako Memberful:
[mee6](https://mee6.xyz/en), [probot](https://probot.io/)

## Uši

Ve čtvrtek jsem chtěl ještě stihnout oběd s dalším kamarádem a stavit se na ORL, ale jak se protáhla konzultace, oběd jsem posunul a ORL těsně nestihl.
Přijel jsem 30 minut před koncem ordinační doby a už byla zavřená čekárna.

V pátek jsem si přivstal a jel na ORL znova.
Doktor mi řekl, že uši jsou zdravé a jestli mi týden více či méně zaléhají, může to být nějaký namožený krk po té viróze a mám si ho nahřívat.

![jaro]({static}/images/img-8074.jpg)
Jaro na Vítkově

## Další

-   Sešel jsem se s Lukášem z Fakturoidu (oběd a kafe), s Janem z Mews (dětské hřiště), s kamarádem Ivanem (kafe).
-   Koupil jsem lístek na [The Formula 1 Exhibition](https://f1exhibition.com/vienna/).
    Povedlo se mi to asi na osmnáctý pokus, ve třetím prohlížeči.
-   [Odinstaloval jsem Liftago](https://mastodonczech.cz/@honzajavorek/112077122727922675).
-   Apify [vydali opravu na Scrapy integraci](https://github.com/apify/apify-sdk-python/issues/190#issuecomment-1991947151).
    Měl jsem čas to akorát upgradovat u sebe a kouknout, co to zběžně dělá.
    Zatím to vypadá, že mi scrapery popadaly jako hrušky, ale ne kvůli Apify.
    Což je příjemná změna.
    Až opravím svoje problémy ve scraperech, uvidím, jestli je vše na straně Apify ok, nebo najdu ještě něco.
    Každopádně stahování inzerátů teď kvůli tomu trochu stojí.
-   Kamarád se hlásí na jednu exkluzivní pozici a poprosil mě, abych se podíval na CV a další materiály, které k tomu posílá.
    Je to mimo IT obor, ale našel jsem si na to v nabitém programu před spaním čas, všechno jsem to prošel, CV trošičku upravil a napsal jsem mu k tomu, co si o tom myslím, a kde má jaký překlep.
    Moc mu držím palce.
-   Rozbil se synchronizační skript na mentoring v klubu.
    Zatím jsem ho jen zakomentoval, aby kvůli tomu nepadalo vše ostatní.
    Musím se rozhodnout, zda to chci opravovat, nebo konečně překopu mentoring v klubu tak, jak už dlouho plánuju.
-   Dokoukali jsme se ženou [Drive to Survive](https://www.csfd.cz/film/702753-f1-touha-po-vitezstvi/).
-   Člen Pyvce Honza Smitka nám pomohl zanést změny ve stanovách [do dokumentace](https://github.com/pyvec/docs.pyvec.org/pull/360) a [na web](https://github.com/pyvec/pyvec.org/pull/401).
    Zaslouží si věčnou slávu!
    Vypadá to jako blbost, ale vyžadovalo to, aby se výbor Pyvce zeptal svých členů, zda nepomůžou s tímto úkolem, místo aby to chtěl udělat sám a prokrastinoval to měsíce.
    A také to, aby se někdo našel, zorientoval se v tom co je potřeba udělat, a udělal to.
    Paráda.
-   Koukal jsem, jak bych mohl přesunout Trello do Obsidianu.
    Nejdřív jsem si otevřel nový soubor ve VS Code, že si to naprogramuju, ale pak mě napadlo, že možná nejsem první, kdo to potřeboval.
    Našel jsem [trello2obsidian](https://github.com/Utagai/trello2obsidian) a [trello-json-to-markdown](https://github.com/rancoud/trello-json-to-markdown).
    Neměl jsem čas cokoliv z toho vyzkoušet.
    V Obsidianu mám zatím jen tři ručně přesunuté sloupce.
    Když potřebuju něco dát do těch dalších, otvírám Trello.
    Takže bych to měl asi co nejdřív vyřešit.
    Ten [obsidian-kanban](https://github.com/mgmeyers/obsidian-kanban) mi celkem vyhovuje.
    Má nějaké mouchy, ale to má i Trello 🤷‍♂️
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn.
    Prošel jsem komplet klub, všechny resty, všechna uvítání, všechny soukromé zprávy.
    Zabralo mi to skoro jeden celý pracovní den.
    Problémy s přihlašováním do Discordu.
    Stipendium.
    ITnetwork má logo na webu, poslal jsem fakturu.
-   Za 8 dní jsem při procházkách nachodil 14 km. Celkem jsem se hýbal 8 h a zdolal při tom 14 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

## Plánuji

1.  Opravím scrapery.
2.  Budu se dál šťourat v příručce. Přepíšu [stránku o Gitu a GitHubu](https://junior.guru/handbook/git/).
3.  Rozhodnu co s mentoringem. Rozhodnu co s barterem.
4.  Udělám si nějaký plán co kdy chci dát na sociální sítě. Teď v tom mám spíš binec.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Marie Heřmanov&aacute; - TikTok je hlavně interaktivn&iacute; televize, efekt soci&aacute;ln&iacute;ch bublin na s&iacute;t&iacute;ch se přeceňuje &mdash; Kolaps &mdash; Overcast](https://share.transistor.fm/s/e1244489)<br>Marie Heřmanová opět skvělá. Skoro bych si nainstaloval TikTok.
- [GitHub - bananaml/fructose](https://github.com/bananaml/fructose)<br>Wow! „LLM calls as strongly-typed functions“
- [The canal that is a lake (and also a reservoir).](https://www.scopeofwork.net/the-canal-that-is-a-lake-and-also-a-reservoir/)<br>Panamský kanál je postavený na složitém hydrologickém systému a aby fungoval a mohl vůbec existovat, musí se snoubit s přírodou. „The design of the Panama Canal is unique, and it manages to work with rather than against seasonal changes in precipitation. But ACP doesn’t get to dictate those changes. To work with nature is to accept the fact we do not control it – instead, we forecast, prepare, and adapt the best we can.“
- [How to improve Python packaging, or why fourteen tools are at least tw](https://chriswarrick.com/blog/2023/01/15/how-to-improve-python-packaging/)<br>Longread o tom, jak moc rozbitá je správa závislostí a balíčkování v Pythonu.
- [Sestry z kouřové sauny](https://kviff.tv/katalog/sestry-z-kourove-sauny)<br>Ideální film na MDŽ.
- [The Pulse #84: Why is Apple bullying its own developers?](https://newsletter.pragmaticengineer.com/p/the-pulse-84)<br>Pěkne pokryto a vysvětleno, jak Apple vyhrává nebo prohrává soudní spory ohledně svého monopolního postavení, a jak se kroutí pod novými nařízeními EU. „Is Apple becoming the ‘1990s Microsoft’ to developers?“
