Title: Týdenní poznámky: Horst Fuchs
Image: images/jan-kahanek-g3O5ZtRk2E4-unsplash.jpg
Lang: cs
Tags: týdenní poznámky, junior.guru
Facebook-Comments: https://www.facebook.com/10156592446432707/posts/10158154451272707


Utekl další týden (25.5. — 29.5.) a tak [stejně jako minule]({filename}2020-05-22_tydenni-poznamky-robot-v-testovacim-provozu-monetizace-prirucky.md) sepisuji, co jsem dělal a co zajímavého jsem se naučil. Především se snažím rozvíjet [junior.guru](https://junior.guru/). Nemám šéfa, kterému bych reportoval každý svůj krok, ale mám [podporovatele](https://junior.guru/donate/), a ty by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat. Tentokrát to teda píšu už ve čtvrtek, protože zítra si beru volno.

![Poznámky]({static}/images/jan-kahanek-g3O5ZtRk2E4-unsplash.jpg)
Fotka od [Honzy Kahánka](https://unsplash.com/@honza_kahanek)


## Prodejní stránka

Poznámky nesou podtitulek [Horst Fuchs](https://cs.wikipedia.org/wiki/Horst_Fuchs), protože jsem se soustředil hlavně na roztočení koleček prodeje. Jelikož nejsem zrovna rozený obchodník a ze všech různých činností mi jde prodej nejhůř, odsouval jsem dlouho potřebné kroky v tomto směru, ale jednou to přijít muselo.

Impulz nastal ve chvíli, kdy mi jeden z lidí, které jsem žádal o radu ohledně monetizace příručky (viz [minulé poznámky]({filename}2020-05-22_tydenni-poznamky-robot-v-testovacim-provozu-monetizace-prirucky.md#prirucka-pro-juniory)), napsal, že by se mnou chtěl projít mou nabídku a třeba i koupit, co prodávám. A pokud by shledal nějaké nedostatky, že to zkusíme společně poladit. To mě konečně nakoplo a začal jsem okamžitě tvořit [stránku pro firmy](https://junior.guru/hire-juniors/), kde vysvětluji, co lze na JG koupit, za kolik, a proč. Pracoval jsem na tom skoro dva dny. Hrobý náčrt jsem měl vymyšlený od prvního dne, co JG existuje, ale až teď se to nějak sešlo a opravdu jsem ji vyrobil. Při psaní textů mi byl Horst Fuchs velkým vzorem. První ohlasy jsou skvělé, takže snad by ze mě měl i radost. Nyní se budou peníze už jen sypat :D


## Příručka

Jak [je vidět i z prodejní stránky](https://junior.guru/hire-juniors/#sponsor-handbook), příručku jsem se rozhodl zkusit monetizovat třetí možností (viz [minulé poznámky]({filename}2020-05-22_tydenni-poznamky-robot-v-testovacim-provozu-monetizace-prirucky.md), tedy skrze sponzorství firem. Teď, když mám "prospekt" v podobě prodejní stránky, mohu začít chodit za vytipovanými firmami, a nabízet jim možnost se prezentovat v záhlaví budoucí příručky.

![Sponzorství příručky]({static}/images/sponzorstvi-prirucky.png)
Dobová fotografie zachycuje, jak jsem si v květnu 2020 myslel, že bych mohl vydělávat.

Pokud už v "předprodeji" najdu dost firem, nemusím řešit žádné ebooky ani PDF, obsah bude zdarma na webu. Stačí pak text dokončit a s velkou pompou publikovat, rovnou s několika firemními logy. Tyto první firmy budou sice kupovat tak trochu zajíce v pytli, ale zase při odhalení příručky jejich loga uvidí největší počty lidí - budu se z toho snažit udělat velkou událost.

Příručku mám sice už prakticky sepsanou, ale chtěl bych ještě doladit orientaci v textu, stěžovalo si na to víc lidí. Než to udělám, mohu "vytvářet napětí" v juniorech a shánět sponzory.

Budu rád, pokud mi pomůžete s dohozením firem. Ať už máte-li na nějakou kontakt, tip, nebo pokud mi i jen [retweetnete tohle](https://twitter.com/honzajavorek/status/1266026163216007174), je to velká pomoc.


## London Calling

Se spuštením robota, který stahuje nabídky práce odjinud, mě napadlo, že bych mohl snadno a rychle expandovat do Londýna a tím zvýšit možnost něco na nabídkách práce vydělat. Protoyp bych snad zvládl vyrobit i za týden. O víkendu jsem se tedy mrknul na to, co by to obnášelo, a zhrozil se, kolik starostí má OSVČ byť s jedinou fakturou do zahraničí. Bylo to tak špatné, že jsem se dokonce díval, jestli není jednodušší založit si online firmu v Estonsku.

<blockquote class="twitter-tweet"><p lang="cs" dir="ltr">Vážně míněný dotaz. Se všemi současnými nařízeními, pokud chce OSVČ s minimální režií posílat faktury do zahraničí, je pro něj jednodušší řešit českou byrokracii s id. osobou (či přímo DPH), nebo si online založit firmu v Estonsku? Má s tím někdo reálné zkušenosti? cc <a href="https://twitter.com/EEstonec?ref_src=twsrc%5Etfw">@EEstonec</a></p>&mdash; Honza Javorek (@honzajavorek) <a href="https://twitter.com/honzajavorek/status/1264889199360118784?ref_src=twsrc%5Etfw">May 25, 2020</a></blockquote>

Díky všem za odpovědi! Nakonec to vypadá, že by mi měl s většinou nesmyslů pomoci [Fakturoid](https://www.fakturoid.cz/) a zbytek by snad pořešil(a) účetní. Každopádně ale tedy asi počkám, až ověřím funkčnost byznys modelu v ČR. Až začnu aspoň něco málo vydělávat tady, můžu to zainvestovat do expanze jinam a tím to zkusit znásobit.


## Další poznámky

- Dva mentorovací videohovory.
- [Petr](http://encukou.cz/) mě začal [podporovat na Patreonu](https://www.patreon.com/honzajavorek), takže jsem mu poděkoval a přidal jej do [seznamu přispěvatelů](https://junior.guru/donate/#sponsors).
- Udělal jsem review textu inzerátu, kterým se kamarádova firma chystá nalákat nějakého toho juniora.
- Zjistil jsem jak odebrat parametr `fbclid` z Google Analytics. Facebook jej přidává do každého URL a plevelí s tím statistiky.
- Začal jsem měřit v Google Analytics, jestli lidi klikají na nabídky práce stažené robotem odjinud.
- Prošel jsem v Google Analytics stránky, které odkazují na JG. V minulosti jsem tam našel zajímavé věci. Tentokrát jsem tam žádné zajímavé věci nenašel :D
- Nastavil jsem si v Google Analytics pár Goals, hlavně v souvislosti s [nabídkami práce](https://junior.guru/jobs/). Zdá se mi, že neberou v úvahu data před jejich nastavením, protože všude ukazovaly nuly, i když vím, že to nuly nejsou. Co už. Snad něco naměřím časem.
- Propagoval jsem na sociálních sítích [článek](https://engeto.cz/blog/novinky/dopady-pandemie-covid-19-s-honzou-javorkem/), na kterém jsme společně pracovali spolu s Engeto Academy a vyšel na jejich blogu.
- Propagoval jsem na sociálních sítích [článek](https://dariagrudzien.com/posts/the-one-about-your-github-account/) kamarádky o účtu na GitHubu, protože je to super článek.
- Brainstormoval jsem s kamarádkou, jestli dává smysl se společně pustit do jednoho  mega projektu pro juniory. Jak jsme nad tím uvažovali, nechali jsme se dost unést. Naordinovali jsme si pauzu - pokud nám to celé bude dávat smysl i za týden, uděláme to. Asi :) Ale jako byla by to fakt pecka!
- Odmítl jsem jednu nabídku učit prezenční kurz v Praze. Šlo o velký časový závazek a já potřebuji čas na rozvoj a monetizaci JG. Taky pokud se rozjede ta věc z bodu výše, bude potřeba spousta času. Zůstanu jen u svých občasných mentorovacích sezeních.
- Poladil jsem si notifikace na několika Slack účtech. Zní to jako blbost, ale zabralo mi to tolik času, že to tady má svůj bod. S výsledkem zatím spokojenost.
- Na spoustu míst na JG jsem k obrázkům přidal `loading="lazy"`. Je to super! Nevěděl jsem, že je to už podporované i ve Firefoxu. [Více zde](https://www.jakpsatweb.cz/clanky/lazy-loading.html).
- Ladil jsem různé `<meta>` a `<title>` tagy, aby mělo JG lepší SEO. Ani nevím, jestli se to tak ještě dnes dělá, ale zvyk je zvyk.
- Přidal jsem do [textu o koronaviru](https://junior.guru/learn/#covid19) zmínku o [layoffs.fyi](https://layoffs.fyi/tracker/). Když už jsem ten text měl pod kurzorem, celý jsem jej přečetl a aktualizoval. Většinou jsem jen měnil čas z budoucího na minulý, protože vše, co jsem tam v březnu napsal, se opravdu stalo :D
- Připravil jsem si nabídky práce pro nadcházející vydání [newsletteru](http://eepurl.com/gyG8Bb).
- Obrandoval jsem [formulář newsletteru](http://eepurl.com/gyG8Bb) do žluté, přidal logo, a přepsal text do češtiny. Zkusil jsem ho napsat tak, aby měli lidi větší motivaci se přihlásit. Odkázal jsem i na minulá vydání newsletteru, aby každý přesně věděl, co bude dostávat.
- Opravil jsem sekci "Buď v obraze" na [úvodní stránce JG](https://junior.guru/) tak, aby i obrázek byl klikatelný.
- Předělal jsem [hnus fialovej](https://twitter.com/jazykovedma/status/1263802122233163776), dnes již k vidění pouze na [této archivní fotografii](https://www.instagram.com/p/B-sZJkhB_q2/). Nejen že byl škaredý, ale dokonce se ani nezobrazoval správně na některých mobilech. Přidal jsem upoutávku na příručku, hrál si s tím celý čtvrtek, a teď to vypadá takhle:

![Upoutávka na junior.guru]({static}/images/upoutavka.png)
Živě k vidění na stránce [Nauč se základy](https://junior.guru/learn/) nebo [Získej praxi](https://junior.guru/practice/)


## Pocket v týdenních poznámkách

Už dřív jsem [psal o tom, jak používám Pocket]({filename}2020-02-04_how-i-consume-content.md) a že přes něj rád doporučuji obsah, ale bohužel služba funguje tak, že se moje doporučení vlastně k nikomu moc nedostane. A tapetovat s každým článkem, který přečtu, sociální sítě… To se mi nějak nechce. Napadlo mě ale, že když už někdo čte moje týdenní poznámky a dokonce se při jejich čtení dostane až na úplný konec článku, asi je to opravdu věrný fanoušek a mohlo by ho tedy i zajímat, co čtu a co se mi líbilo.

Do svého `weeknotes.py` skriptu, jímž si poznámky vždy připravuji ([na GitHubu](https://github.com/honzajavorek/honzajavorek.cz/blob/master/weeknotes.py)), jsem tedy přidal pár řádků, které sem vytáhnou, co jsem na Pocketu sdílel. Moc jsem se s tím nemazlil, takže kód skriptu začíná být už docela prasárna, ale účel to plní. Budu rád, když mi dáte vědět, jestli se vám tato sekce poznámek líbí, nebo je to blbost.


## Co mě zaujalo

Když si něco přečtu nebo poslechnu a líbí se mi to, [sdílím to na Pocketu](https://getpocket.com/@honzajavorek). Od posledních poznámek jsem sdílel toto:

- [Body shaming: historie a narozeninová fotka Adele](http://markething.cz/body-shaming)
- [We Don't Know What an Employment Is](https://almad.blog/essays/what-is-employment/)
- [Today’s Javascript, from an outsider’s perspective](http://lea.verou.me/2020/05/todays-javascript-from-an-outsiders-perspective/)
- [Lady Gaga “The Edge of Glory” on the Howard Stern Show](https://www.youtube.com/watch?v=r0X7PodqDSE&feature=share)
- [Angelina Jolie's Perfect Game](https://www.buzzfeed.com/annehelenpetersen/angelina-jolies-perfect-game)
- [Being an example to others](https://www.drmaciver.com/2019/09/being-an-example-to-others/)
- [The One About Your GitHub Account](https://dariagrudzien.com/posts/the-one-about-your-github-account/)
- [How To Navigate The Beginnings Of Your Career In Web Development - Junioring 101](https://www.codingbootcamp.cz/blog/alumni-stories/how-to-navigate-the-beginnings-of-your-career-in-web-development---junioring-101)
- [Using SQL to find my best photo of a pelican according to Apple Photos](https://simonwillison.net/2020/May/21/apple-photos-sqlite/)
