Title: Týdenní poznámky: Týden pro digitální Česko, tátovský víkend a nemoc
Image: images/img-8474.jpg
Lang: cs
Tags: týdenní poznámky, junior.guru
Telegram-Comments: https://t.me/honzajavorekcz/359
Mastodon-Comments: https://mastodonczech.cz/@honzajavorek/115231876734582849

Jak se mi daří v jednom člověku provozovat a rozvíjet [junior.guru](https://junior.guru/)?
Od [posledních poznámek]({filename}2025-09-08_tydenni-poznamky-uz-jste-mysleli-ze-nebudou-co.md) už utekl nějaký ten týden (8. 9. až 19. 9.), tak nastal čas se opět ohlédnout a utřídit si myšlenky.

![Poznámky]({static}/images/img-8474.jpg)
Fotila moje čtyřletá dcera

<div class="alert alert-warning" role="alert" markdown="1">
**Čísla:** Finanční výsledky, návštěvnost a další čísla k junior.guru [mám přímo na webu](https://junior.guru/about/).
</div>

Ahoj po dvou týdnech! První z nich byl ve znamení shonu kolem středeční živé akce v Mews. Taky byly holky nemocné, takže dítě doma, žena u toho při nemoci trochu pracovala z domova a já jsem stresoval kvůli akci, snažil se vše stihnout a do toho i nějak kvalitně odpočívat, abych se z toho nezbláznil.

O víkendu jsem měl s dcerkou odjet. Když to začalo vypadat, že ona to stihne a uzdraví se, tak mě celý čtvrtek bolela hlava. Nevěděl jsem, jestli jsem to taky nechytil, nebo jestli to třeba není covid. Nebylo jasné, jestli můžeme v pátek ráno odjet. Ležel jsem raději celý den, ale to mi nic nepovědělo, tak jsem se pak zvedl a šel si zaběhat 15 km.

To šlo dobře a dodalo mi to důvěru, že ten náročný víkend zvládnu, takže jsme v pátek odjeli. Vlakem do Letovic a pak na kole až někam skoro k Víru. Vzadu jsem měl sedačku s malou a vepředu dvě brašny a ještě _dry bag_ pod řidítkama. Cesta tam mě překvapila, ačkoliv jsem výškový profil kontroloval. Asi ne úplně důkladně. Bylo to necelých 20 km a podle mě tak 15 z toho bylo jenom do kopce, stále prudšího. Ale zvládli jsme to. A cítil jsem se plný sil, takže dobře, že jsme odjeli!

Pak fajn víkend na chalupě, jenom s kámošema a jejich dětma. Dali jsme ještě na kole výlet v dešti do Víru, se stromem přes cestu a velkým šlapáním zpět, ale taky jsme zvládli. Krásný, i když trochu propršený víkend utekl jak nic. V neděli jsem vše zase naložil a vyrazil. Tahle cesta byla naštěstí už naopak, tzn. zhruba 5 km do kopce a 15 z kopce. Ten sjezd byl fakt za odměnu.

V Letovicích jsme měli ještě hromadu času, tak jsme tam zašli s dcerou na zámek (který je na dost prudkém kopci teda zase). Tam mají dračí sluj, zookoutek s krmením, kavárnu s domečkem pro děti a ještě jednu kavárnu s ještěrkama a velkou _indoor_ hernou se skákacím hradem, takže bylo co dělat. Až jsme museli na vlak trochu spěchat, abychom ho vůbec stihli.

Po příjezdu jsem se sice stále cítil plný sil, elánu a energie, ale hned jak jsem v pondělí ráno vstal, měl jsem knedlík v krku. Prošel jsem tak tři maily a pak mě to skolilo definitivně. Do včerejška ze mě byl ležák. Četl jsem u toho různé věci a koukal na videa, takže podle toho vypadá i počet mých doporučení tady v článku dole. Dojal mě hlavně dokument o Pythonu. Taky jsem si promazal RSS čtečku, abych tam neměl věci, které stejně nečtu.

![Moje nabalené kolo]({static}/images/img-8460.jpg)
Moje nabalené kolo

![Vysočina skoro jako Windows XP]({static}/images/img-8471.jpg)
Vysočina skoro jako Windows XP

![krmení koz]({static}/images/img-8551.jpg)
kozy

![Letovice]({static}/images/img-8555.jpg)
zámek Letovice

## AI a junioři: pomocník, nebo riziko?

Ve středu 10.9. se konala živá akce, kterou jsem organizoval spolu s Mews, [AI a junioři: pomocník, nebo riziko?](https://luma.com/eckxgfwc?tk=s7ko8T)

Před akcí jsem ještě musel vyzvednout nové samolepky. To jsem zvládl, ale nezdá se mi barva. Přijdou mi trochu žlutozelené. Vysvětlili mi, že tiskárna se musí kalibrovat a že mám příště donést vzorek, jak si to představuju, že to tak je nejlepší. A že tahle barva odpovídá podkladu ve skutečnosti víc, než ty žluté barvy, co jsem měl na samolepkách dřív 😀 Past vedle pasti. Ale je to celkem fuk. Když to není přímo vedle sebe, tak to zas tak žlutozeleně nevypadá a lidi to chtěj i v téhle barvě. Aspoň jdou poznat jednotlivé edice.

![samolepky a barvy]({static}/images/unnamed.png)

Pak jsem si musel připravit otázky. To jsem dělal hodinu nebo dvě. AI mi pomohlo začít přemýšlet, ale pak jsem si je stejně napsal sám. Poslal jsem je panelistům den předem.

V den akce jsem dorazil s předstihem. Vše bylo připraveno, tak jsem se jen občerstvil a rozházel samolepky. Veronika mi psala, že se zasekli na dálnici, tak jsem přemýšlel, jestli mi může vypadnout panelistka a co s tím udělám. Nakonec byla ale na akci včas.

Moderoval jsem to, takže jsem se moc nezastavil. Panel podle mě dopadl hezky, z připravených otázek jsme hned odjeli pryč, ale o to to bylo prý zajímavější, aspoň tohle lidi tvrdili 😀 Ale jo, já si to taky myslím 😀 Bylo to tak zajímavé, že jsem docela přetáhl.

![Panelovka]({static}/images/img-5082.jpg)

Z přestávky tudíž nic moc nezbylo, pak byla Petrova přednáška, a pak už bylo tolik hodin, že už se v podstatě muselo jít domů. Takže mě mrzí, že jsem to časově nepohlídal a i tím, že jsme měli připraveny velké rezervy, se to tak natáhlo, že vlastně nebylo kdy uskutečnit nějaký networking a pokecat si s lidmi, kteří přišli.

Ale kdo si pokecat stihl, tak říkal, že se mu to líbilo, že to bylo praktické a bez _bullshitu_, někdo dokonce říkal, že to byla „nejlepší panelovka, jakou jsem kdy viděla“, takže aspoň jsem mohl takhle v rychlosti ještě navnímat nějaké dojmy lidí z akce, než se úplně rozprchli.

Jídla i pití bylo dost a myslím, že vše kromě mikrofonů fungovalo skvěle, prostory Mews jsou úžasné, takže i po téhle stránce se to myslím povedlo.

No a nejhorší na živých akcích je, že když se povedou, lidi se hned ptají, jestli náhodou neplánuju další živé akce 😵‍💫 😂 Takže vážení, fakt nevim! Dá to fakt dost práce.

![Petr Glaser]({static}/images/img-5094.jpg)

Po akci jsem měl za úkol ještě namalovat obrázky pro SlidesLive, kteří to nahrávali. Jsem zvědav, jak dopadnou ty záznamy, protože Mews blbnuly mikrofony a vybíjely se 😬 Na místě to asi moc nevadilo, protože akustika místnosti krásně fungovala i bez ozvučení, ale do záznamu je jaksi mikrofon potřeba.

Vypínaly se tak nějak náhodně a někdy to ani nebylo díky dobré akustice slyšet, jestli fungují nebo ne, takže jsem neměl přehled a dost blbě se to operativně řešilo. Příště zařídit 2x tolik mikrofonů než potřebujeme! A říct raději preventivně speakerům, ať opakují otázky od diváků 🤷‍♂️

Každopádně nějaké záznamy asi budou, když za ně Mews platí, takže ať už z toho vyleze co vyleze, musel jsem pro to ještě připravit grafiku. To se o týden zpozdilo, protože jsem byl nemocný, takže jsem to dodělával dneska, i když se mi moc nechtělo, ale ať to už nečeká a máme videa venku. Pak chce Karolína (Mews) ještě poslat nějaký e-mail všem účastníkům.

![Panelovka intro]({static}/images/panel-intro.png)

## Další

-   Dokončil jsem překlad [Buttondownu](https://buttondown.com/) do češtiny. Poděkovali mi, dali mě [na kudos stránku](https://buttondown.com/kudos) a dali mi Buttondown na rok zdarma 💪 Čeština zatím není dostupná, i když už jsem to odevzdal, musejí to ještě nějak zpracovat.
-   Prvního října bude v Brně [FrontKon](https://www.frontkon.cz/). Moji reklamu na tuhle konferenci si můžete přečíst na [Mastodonu](https://mastodonczech.cz/@honzajavorek/115170370219391310) nebo [LinkedInu](https://www.linkedin.com/posts/honzajavorek_frontkon-activity-7371471383370821632-2KJD?utm_source=share&utm_medium=member_desktop&rcm=ACoAAACB93ABHHj4UI2winetGMZHboHlZIZojJA). FrontKon mi dal nějaké lístky na rozdávání, takže jsem v klubu minulý týden pomocí `import random` vylosoval dva výherce.
-   Nechal jsem si vyrobit žluté tričko s logem junior.guru, ale ještě ho nemám.
-   Kamarád píše na svůj blog článek o historických událostech, kterých jsme byli oba svědkové, tak mě požádal o zpětnou vazbu. Zabralo mi to jeden celý půlden během nemoci, přečíst to a opřipomínkovat. Docela jsem mu to strhal, ale doufám, že to dotáhne! Ten článek by měl existovat.
-   Jeden celý den během nemoci jsem se snažil zapomenout, že mám rýmu, a docela fungovalo si pro radost stříhat upomínkové video z dubnové dovolené.
-   Konečně se mi vrátila moje milovaná Jabra sluchátka ze [servisu](https://www.sluchatkaservis.cz/). Fungují! Stálo to dost peněz a trvalo to strašně dlouho, ale mám radost.
-   E-maily, [klubový Discord](https://junior.guru/club/), [Pyvec Slack](https://docs.pyvec.org/operations/support.html#sit-kontaktu), zprávy na LinkedIn. Několikrát jsem přečetl celý klub, což dalo dost práce. Udělil jsem několik stipendií a vyřešil spoustu mailů a zpráv.
-   Za 12 dní jsem naběhal 22 km, ujel na kole 70 km. Celkem jsem se hýbal 16 h a zdolal při tom 92 km.
    Detaily na [Strava](https://www.strava.com/athletes/31242569), jediné sociální síti, kde si napsání statusu musíte zasloužit.

![moje sluchátka]({static}/images/img-8597.jpg)

## Plánuji

1. Běhat, abych příští neděli přežíl [PMK](http://blanenskypulmaraton.cz/).
2. Dotáhnu ten newsletter, aspoň do nějakého prototypu.

Příští týden nemám žádné akce, měl bych mít minimum vyrušení. I první zářiové nemoci máme snad už tak nějak za sebou. Tak se těším na klid na práci! Zajdu si hezky do kanceláře, dám si kafíčko, sednu si ke kódu a udělám po dlouhé době na junior.guru něco, co to zase posune o kousek dál.

## Zaujalo mě

Když na něco narazím a líbí se mi to, sdílím to [na Mastodonu](https://mastodonczech.cz/@honzajavorek).
Od posledních poznámek jsem sdílel:

- [Speciál: Je vám 40 let? Zbývá vám jen 18 % života](https://filipmolcan.substack.com/p/special-je-vam-40-let-zbyva-vam-jen)<br>„Pro pětileté dítě trvá jeden rok 20 procent celého jeho života, pro padesátiletého stejný rok znamená pouhá 2 procenta.“
- [GitHub - zakirullin/cognitive-load: 🧠 Cognitive Load is what matters](https://github.com/zakirullin/cognitive-load)<br>O tom, jak psát kód tak, aby člověka nebolel mozek, když se ho snaží číst. Jedna věta za všechny: „Involve junior developers in architecture reviews, they will help you to identify the mentally demanding areas.“
- [Instead of "auth", we should say "permissions" and "login" | nicole@web](https://ntietz.com/blog/lets-say-instead-of-auth/)<br>Impostor přiznání: Nikdy si z hlavy nepamatuju rozdíl mezi authentication a authorization, takže záměrně používám jenom vágní auth. Naštěstí jsem tyhle věci nikdy neměl nikde na starost. „We should always use the most clear terms we have. Sometimes there's not a great option, but here, we have wonderfully clear terms. Those are "login" for authentication and "permissions" for authorization.“
- [Pod čarou: Nad svobodným internetem se smráká. Připravte si občanku](https://seznam-zpravy.u.mailkit.eu/mc/VLQMVPLE/IATDTGVBKBHAKEXWYV/VUWPCUQCCUQ)<br>„Buď se postavíme regulacím na odpor a zachováme internet v současné podobě se všemi benefity i riziky, které k ní patří. Anebo vybudujeme deanonymizovaný, čistý a zdánlivě bezpečnější internet, který ale bude masivním strojem na špehování, cenzuru a sběr citlivých dat. A lze dodat, že také nevyhnutelně zavdá příčinu ke vzniku alternativních, nelegálních a nebezpečných temných sítí, kam se část uživatelů přesune.“
- [How Wikipedia survives while the rest of the internet breaks | The Verge](https://www.theverge.com/cs/features/717322/wikipedia-attacks-neutrality-history-jimmy-wales)<br>Božský longread o Wikipedii. O tom, jak vůbec funguje, čemu dlouhodobě i nově čelí, jak se s tím vypořádává. „Unlike math proofs that can be derived by anyone at any time, there's nothing necessary about the fact that German troops crossed the border with Belgium on Aug 4th 1914, and not other border at other time. Like all facts, this one's established through witnesses, testimony, documents, and collective agreement about what counts as evidence — it's political, and as the propaganda of the 20th century showed, political power is perfectly capable of destroying it.“
- [Dr K: „There Is A Crisis Going On With Men!“, „We’ve Produced Millions Of Lonely, Addicted Males!” - YouTube](https://www.youtube.com/watch?app=desktop&v=B_5N_aDu3u0)<br>Tak tohle byl hodně zajímavý rozhovor. Na videa od Dr. K jsem už v minulosti narazil a přišel mi trochu 'too good to be true', ale přijde mi, že fakt 'doručuje' a dokáže věci popsat skvěle, s nadhledem, s vervou, ale i pokorou. Nikdy jsem nikoho neslyšel tak umně probrat témata jako toxická maskulinita, závislost, patriarchát, apod. Jogín ze mě asi nebude, ale rozhodně mi dává smysl naučit se odložit mobil a dívat se do sebe.
- [Python: The Documentary | An origin story - YouTube](https://www.youtube.com/watch?v=GfH4QL4VqJ0)<br>Ležím s nějakou nemocí, ale aspoň jsem si konečně mohl pustit dokument o Pythonu. Je krásný a dojemný! Napadlo mě u něj, že česká komunita má už taky svou historii a své legendy. A že jsme vlastně nakonec dělali podobné věci, podobným způsobem: všechno vzešlo zdola, od dobrovolníků a nadšenců.
- [The story of how RSS beat Microsoft](https://buttondown.com/blog/rss-vs-ice)<br>Jak vzniklo RSS. Věděli jste, že byl i konkurenční formát ICE, tlačený korporáty, který prohrál? „All RSS had to do to weather ICE, Twitter, AI, and whatever comes next, was keep things simple and let users build their own feeds, filters, lists, and aggregators. Like email, it probably won’t make anyone a billion dollars or reshape entire industries. But it will always be wholly yours.“
- [What’s a Foreigner?](https://lucumr.pocoo.org/2025/9/14/whats-an-foreigner/)<br>„In a world where capital moves freely but most people cannot, where climate change might soon displace millions, and where birth rates are collapsing in wealthy nations, our immigration systems will be tested and stressed, and our current laws and regulations are likely inadequate.“
- [Jednou jako tragédie, podruhé jako fraška: Milion chvilek pro Štít demokracie aneb Návrat datového idiota](https://buzerant.com/buzeni/jednou-jako-tragedie-podruhe-jako-fraska-milion-chvilek-pro-stit-demokracie-aneb-navrat-datoveho-idiota)<br>„Babiš nebyl poražen heroickým povstáním pravdy a lásky, ale náhodným propadnutím téměř milionu hlasů jeho koaličních partnerů.“ „Když jste za čtyři roky nic nepředvedli a nemáte co nabídnout, nic jiného než trapná pohádka o střetu dobra a zla vám nezbývá.“
- [The Mac App Flea Market - Jim Nielsen’s Blog](https://blog.jim-nielsen.com/2025/mac-app-flea-market/)<br>Napište "AI chat" do App Store a ocitnete se na fejkové tržnici.
- [Rusko na NATO klidně zaútočí - VOXPOT: reportáže, které spojují Česko se světem](https://www.voxpot.cz/rusko-na-nato-klidne-zautoci/)<br>„Ruská armáda si připravuje válečnou infrastrukturu na severu u hranic s Finskem a Norskem. Zbrojí rychlostí neporovnatelnou s žádnou z evropských zemí, na Ukrajinu posílá už téměř tisíc dronů za noc, tlačí po celé délce fronty a souběžně provádí poměrně rozsáhlá vojenská cvičení.“
- [Hodně pozdní kapitalismus a věčný problém sójového latté](https://denikalarm.cz/2025/09/hodne-pozdni-kapitalismus-a-vecny-problem-sojoveho-latte/)<br>ČT natočila reportáž o tom, jak nezodpovědní mladí v Praze utrácejí za lattéčka a avokádové tousty, místo aby šetřili na bydlení. Alarm spočítal, že stačí 22.000 dní odepřít si kafe a toust a hned máte na garsonku! V přepočtu je to 60 let.
- [Čtvrtý koridor boduje. Pasažérská frekvence mezi jihem Čech a Prahou prudce vzrostla - Zdopravy.cz](https://zdopravy.cz/ctvrty-koridor-boduje-pasazerska-frekvence-mezi-jihem-cech-a-prahou-prudce-vzrostla-258589/)<br>„Zatímco v roce 2015 trvala jízda rychlíku mezi Českými Budějovicemi a Prahou přes 2,5 hodiny a mezi Táborem a Prahou přes 1,5 hodiny, dnešním Jižním expresům (zavedeny koncem roku 2016) trvá celá cesta 1 hodinu a 41 minut, z Tábora do Prahy je to hodina. Nově zavedené pendolino zvládne trasu ještě rychleji (Tábor – Praha za 52 minut).“
