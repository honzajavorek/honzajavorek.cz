Title: Oťukávání San Francisca
Date: 2014-11-27 04:00:42
Author: prazeni
Category: text
Tags: san francisco
Slug: 2014-11-27-oťukávání-san-francisca
Status: published

Tak jsem tady, v San Franciscu. Abychom to nezdržovali:

</p>
![](https://31.media.tumblr.com/917b0ea1a732c2e6265ac52e94a7a669/tumblr_inline_nfodt8jfYS1t36z1g.jpg)

</p>
První týden jsem pracoval od nevidím do nevidím, teď už trochu začínám
pokukovat i po něčem jiném, co bych tady mohl dělat, abych se
nezbláznil. Moje mapa vypadá takto:

</p>
![](https://31.media.tumblr.com/75fc015d137f592e88c2fab60eb4530a/tumblr_inline_nfocxlsAYp1t36z1g.jpg)

</p>
Chcete-li srovnání s realitou,
[prosím](http://wikitravel.org/en/San_Francisco). Bydlím v Richmondu a
pracuju v Heavybit Industries, což je v části nazývané zkráceně SoMa.
Obrázek výše znázorňuje, co asi tak o SF momentálně vím a co tuším kde
je - neznamená to ale, že jsem tam všude byl. Tohle vidím z okna v
Richmondu:

</p>
![](https://31.media.tumblr.com/fd2bc72756f4cfcacfa267576de4c29b/tumblr_inline_nfodxzNaj91t36z1g.jpg)

</p>
</p>
Zatím jsem stihl plus mínus prozkoumat [Golden Gate
Park](https://en.wikipedia.org/wiki/Golden_Gate_Park) (ten jsem si dost
oblíbil), pláž a kousek Richmondu. Když zrovna neprší, je tu pořád
víceméně slunečno, ale větrno a pod dvacet stupňů. Vánoce tu tedy mohu
očekávat mezi palmami, ale na plavky to zrovna moc není. Což moc nevadí
- takové slunečné, průměrné počasí se mi vlastně docela líbí. Když budu
dobrodružné povahy, vykoupat se v Pacifiku můžu i tak. Nechal jsem se
tak trochu paralyzovat tím dlouhým pobytem a dá se říct, že nikam moc
nechodím a nic nedělám a vůbec se nechovám turisticky. Našel jsem ale v
parku medvídka mývala, takže se nenudím.

</p>
![](https://31.media.tumblr.com/c919e53bc693fa189a20b237c3cea8cb/tumblr_inline_nfodhrKSl31t36z1g.jpg)

</p>
Kolegové mi udělali seznam věcí, co mám vidět, ale zatím jsem se do toho
moc nepustil...

</p>
![](https://31.media.tumblr.com/c64b2965853e64602569989512a03843/tumblr_inline_nfog40xrWn1t36z1g.png)

</p>
</p>
</p>
![](https://31.media.tumblr.com/bbe16d216865b436ddd7055747347cab/tumblr_inline_nfodi7wz7y1t36z1g.jpg)

</p>
</p>
![](https://31.media.tumblr.com/5efe08f607a1a3289ae93deda3eaca77/tumblr_inline_nfodiufU751t36z1g.jpg)

</p>
</p>
S kolegou jsme jednoho odpoledne došli z pláže na [Lands
End](https://en.wikipedia.org/wiki/Lands_End_%28San_Francisco%29).
Odtamtud jsme uviděli Golden Gate (průliv do San Francisco Bay) a slavný
červený Golden Gate Bridge, který přes něj vede. To byl jeden "velký
výlet", který jsem uskutečnil.

</p>
![](https://31.media.tumblr.com/b8abff2729515617b9ab490a07d85a32/tumblr_inline_nfodjg2SIf1t36z1g.jpg)

</p>
![](https://31.media.tumblr.com/4755f3b9172b4f181d5bb6eeac1c89bc/tumblr_inline_nfodjwKQR11t36z1g.jpg)![](https://31.media.tumblr.com/b7ef3d169daf80f01c90ac00cfe40d39/tumblr_inline_nfodkmRPNx1t36z1g.jpg)

</p>
Okolí práce není až tak zajímavé - SoMa a okolí Market St. je plné
bezdomovců a tak a vlastně se mi tam ani moc nelíbí. Už se ale učím je
"ignorovat" stejně jako místní. Je to tam dost jiné než u nás nebo ve
Stockholmu nebo prostě kdekoliv, kde jsem předtím byl.

</p>
![](https://31.media.tumblr.com/a502a55bf08c85194fabde7928854ea3/tumblr_inline_nfodr53mTe1t36z1g.jpg)

</p>
![](https://31.media.tumblr.com/122ffa2efd4e407a430604cb9c7a9134/tumblr_inline_nfodw9aBae1t36z1g.jpg)

</p>
Další "velký výlet", kterého jsem se účastnil, byl výlet autem na Mt.
Diablo kus za Oaklandem. Byly tam srandovní pískovce, po kterých se dalo
lozit a byla tam fajn příroda, ale byl to výlet na rodinný piknik, takže
žádný hardcore trek.

</p>
![](https://31.media.tumblr.com/512c9d5b5ee7529b56625c0e8aac4d54/tumblr_inline_nfoe7p4uOZ1t36z1g.jpg)

</p>
![](https://31.media.tumblr.com/f97395e1210e0f886b2d0d9528f48294/tumblr_inline_nfoe8nHhwo1t36z1g.jpg)

</p>
![](https://31.media.tumblr.com/e028eba0fcda2d0d66e18d9e3dd7f6be/tumblr_inline_nfoe94Iedd1t36z1g.jpg)

</p>
![](https://31.media.tumblr.com/c7825e3fe8d02db6bdd72a2c21947a29/tumblr_inline_nfoea1vkxs1t36z1g.jpg)

</p>
![](https://31.media.tumblr.com/037a1eaa9c85d15de7835f9d2aa9a928/tumblr_inline_nfoeafsHhm1t36z1g.jpg)

</p>
Po výletě jsme tím autem zajeli ještě na Twin Peaks, odkud je výhled na
celé SF:

</p>
![](https://31.media.tumblr.com/2e1a818580d0475fc3a85f3dd3e8a490/tumblr_inline_nfoec7g4Bp1t36z1g.jpg)

</p>
</p>
Je to místo, kam jsem chtěl jednou po vzoru místních vzít Zuzku na
rande. Akorát že jsem jí teď zkazil překvapení, protože to tu samozřejmě
čte. Tak Zuzko, se s tim smiř, takhle nějak to bude vypadat. Akorát v
reálu je to o dost míň rozmazaný a budu ti při tom prstem ukazovat kde
co je a budu hrát hrozně chytrýho. Ostatně jako vždycky, když je někde
nějaký výhled.

</p>
No a víc fotek zatím nemám! Už mám jenom fotku toho, jak jsem pro
všechny vařil těstoviny se špenátem.

</p>
![](https://31.media.tumblr.com/9077f24fdd4175d60e40bc4b218b1d51/tumblr_inline_nfoekhslc11t36z1g.jpg)

</p>
Je to americký sporák, takže je to VELKÝ sporák. No a abych si udržel
nějakou tradici, nakonec přikládám pár kusých postřehů:

</p>
-   Je tu příroda a tráva. Docela rozdíl od Las Vegas.
-   Je to tu fakt takové "evropštější", jak mě na to v Las
    Vegas připravovali. Ale spíš bych řekl, že je to tu prostě unikátní.
    Je to tady San Francisco.
-   Pravoúhlé ulice mají zajímavé dopady na uspořádání města. Orientace
    funguje trochu jinak, lidi měří vzdálenosti na "bloky", spíš než
    názvy ulic + číslo používají názvy křižovatek (Market/9th, apod.).
-   Jezdí tu trolejbusy. Jo a všechny autobusy a trolejbusy mají vepředu
    před čumákem držáky na kola. Pecka!
-   MHD je tu o DOST vymakanější než ve Vegas. Ou jé!
-   K anglickým a španělským hláškám v autobusech přibylo
    čínské hlášení. Je tu velká čínská diaspora a největší China Town,
    kde jsem ale ještě nebyl. Pro milovníky béčkových filmů (Zuzi? :-D )
    doporučuji [Big Trouble in Little
    China](http://www.imdb.com/title/tt0090728/).
-   Zastávka na znamení se dělá taháním za šňůru. Otevírání dveří je na
    fotobuňku - šlápnete-li na poslední schůdek, otevřou se. Když na něm
    ale budete stát v plném autobuse, nezavřou se a autobus neodjede. Po
    deseti minutách stání na zastávce vám to ale někdo z cestujících rád
    nevzrušeně (!) vysvětlí.
-   Nevím jak jinde, ale Richmondu je hodně Rusů. Nevím proč.
-   Trvalo mi chvíli pochopit, že Civic Center, Market St. a SoMa jsou
    tak trochu vyloučené čtvrti, které momentálně podléhají
    "[gentrifikaci](https://cs.wikipedia.org/wiki/Gentrifikace)". Myslel
    jsem, že to je prostě centrum města a bude to tak všude. "Tak"
    znamená hromady bezďáků, smrdící ulice, atd. a vedle toho mrakodrap
    nebo hipster kanceláře Heroku. Doufám, že jinde to bude... jiný.
-   Potraviny jsou tu neregulované. V normálním obchodě (ve kterém jsem
    nikdy nebyl) mají jen obrovská balení nějakých strašlivých
    nadesignovaných shitů plných dochucovadel, éček, atd. Na druhém
    konci škály jsou hipster obchody, kde je všechno "organic" a bez
    přídavků atd. U nás by to byly asi prostě "bio" supermarkety. Mezi
    těmito extrémy tu není nic. Zlatá byrokratická Evropa.
-   Ve srovnání s Las Vegas už jsem tu neviděl ani tolik tlustých lidí,
    ani tolik výstřihů. Naopak v parku je dost lidí, kteří všelijak
    sportují a je tu i celkem dost cyklistů.
-   Když někdy vidím ten americký deregulovaný kapitalismus v praxi,
    říkám si, že ta naše přeregulovaná a socialistická Evropa je vlastně
    hrozně fajn :-D Jestli u nás je každý "střední třída", akorát někdo
    chudší střední třída a někdo bohatší, tak tady jste buď bezďák, nebo
    hispánec/černoch posluhující jako číšník/uklízeč, nebo hipster white
    guy, který sedí v kanclíku a ťuká do Macu a usrkává tu
    nejkvalitnější kávu na světě. Postindustriální společnost. Jestli
    jste programátor a chcete si vyzkoušet, jaké to je být privilegovaná
    "high class society", v SoMa k tomu rozhodně přičichnete.
-   Když vám chce američan říct, že se mu nelíbíte, řekne "mám tě moc
    rád, ale tady ta drobnost není úplně ono". Kolem všeho hrozně
    moc bullshitují. My jsme upřímnější a přímočařejší. Zase se spolu
    vůbec nebojí bavit jen tak na ulici. Viděl jsem úžasné situace, ke
    kterým by u nás nikdy nedošlo, protože lidi se u nás tak vstřícně k
    cizím kolemjdoucím apod. prostě nechovají.
-   Lidi jsou tady tak nějak víc pozitivní. Vaše problémy nikoho
    nezajímají, neotravujte s nimi cizím jejich životy. Máte se fajn a
    hotovo! A usmívejte se. Nevím, jestli je to dobře, nebo špatně.
    Někdy dobře, někdy špatně.
-   Pilsner (typ piva) se dá sehnat v pohodě, ale nechutná mi tady. IPA
    je tu všude, ale zatím jsem se k ní úplně nepropil - některé jsou
    chutnější, některé jsou fakt hnusné. No, mám ještě měsíc.
-   Kalifornie je vinařská oblast. Měl jsem červené víno z Napy a to
    bylo super.
-   Z "ajtý" zajímavostí jsem viděl zatím nic moc neviděl... ne že bych
    to vyhledával... byl jsem na nějakém Ruby eventu v centrále Heroku,
    kde byl Matz a další Ruby bohové, to bylo fajn. A viděl jsem
    PagerDuty kanceláře. Všechno stejná hipster buržoazní bublina
    uprostřed bezďáků, stejně jako ty naše Heavybit Industries. Ale
    vevnitř pěkný, to jako jo.

</p>
Konec hlášení! Zítra je Thanksgiving, tak třeba bude krocan.

</p>
</p>
</p>
</p>
</p>
</p>
</p>
</p>
</p>
</p>
</p>

