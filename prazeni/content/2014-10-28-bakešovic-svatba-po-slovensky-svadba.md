Title: Bakešovic svatba (po slovensky svadba)
Date: 2014-10-28 22:24:00
Author: prazeni
Category: text
Slug: 2014-10-28-bakešovic-svatba-po-slovensky-svadba
Status: published

Do naší pražínské schránky přistála pozvánka na svatbu Bakiho a Denisy,
takže jsme neváhali a den po Žánkově návratu se Stockholmu jsme vyrazili
na cesty. CK Maky nás naštěstí bez kalamit dopravila do Košic a
ubytovali jsme se v hotýlku Stadion.

</p>
V sobotu dopoledne jsme přijeli k Majerčákům domů, kde jsme vyzvedli
nevěstu, ženicha a fotografa Jardu. Měli jsme totiž za úkol asistovat
při fotosession v parku - občas jsme při focení něco přidrželi a hlavně
jsme se snažili udržovat veselou náladu. Já osobně bych jako modelka
hodinové focení asi nevydržela, ale Bakešům to šlo skvěle. :)

</p>
Po focení jsme u Majerčáků cinkli první štamprdli, něco málo pojedli a
pomalu byl čas vyrazit ke kostelu. Potkali jsme cestou jiný
novomanželský pár, ale Baki vyhodnotil, že má hezčí nevěstu. :) Před
kostelem se k nám rozvážným tempem až z Tater přišoural Péťa Krásný,
který řešil vtipný problém s rozpadlou botou. Lepidlo naštěstí
zachránilo situaci! Ve dvě hodiny jsme podle instrukcí vytvořili
"špalír" a obřad mohl začít...

</p>
Poté, co jsme zamáčkli slzu za novomanžele, nahnali nás na společné
focení a do autobusu směřujícího na hostinu. Tu zahajoval Žánek svým
proslovem, pěkně od srdíčka to pověděl a snad se to všem líbilo, po něm
Tinka (Denisy sestra) ve svém přípitku shrnula, jak se sympaťák Martin
postupně vetřel do rodiny. Zase jsme zamáčkli slzu a pak už jsme se
veselili u hostiny.

</p>
Cimbálovku po čase vystřídal DJ se skvělou vlastností netrefit se do
vkusu svatebčanů a mixovat nemixovatelné, ale ani to nás od reje na
parketech neodradilo. V jeden okamžik se fakt nenápadně vytratila
většina mužů, když přišel na řadu únos nevěsty. Tu asi po půl hodině
ženich úspěšně objevil na Plese upírů a přivedl ji pěkně zpět na
začepčení a půlnoční redový tanec. 

</p>
Dobře jsme se bavili i nadále, a tak nám ani moc nevadilo, že kdesi v
koutě zůstal zcela zapomenut svatební dort. Co se s ním nakonec stalo,
to netušíme, pravědpodobně ho snědli. A nebo to byla jen atrapa...?

</p>
Každopádně, byla to krásná akce a jsme moc rádi, že jsme se jí mohli
osobně zúčastnit.

</p>

