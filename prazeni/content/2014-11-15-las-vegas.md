Title: Las Vegas
Date: 2014-11-15 08:38:10
Author: prazeni
Category: text
Tags: vegas
Slug: 2014-11-15-las-vegas
Status: published

To si tak koupíte redukci na zásuvku USA/ČR, dokonce i na víc zemí a s
USB (no prostě pecka!) a pak přijedete do států a zjistíte, že do té
redukce zastrčíte úplně všechna svá zařízení, kromě kabelu od PC,
protože ten má jakési širší ty kolíky a holt se nevleze. Takže abych
vysvětlil své odmlčení - po sepsání minulého článku se mi vyšťavil
nástroj a až dodnes jsem ho neměl jak nabít. Dneska jsem měl volněji a
už jsem taky trochu věděl jak to tu funguje, takže se mi povedlo najít
přes internet obchod s elektronikou, udělat si k němu hodinovou vycházku
a ukořistit tam redukci za \$3.

</p>
![](https://31.media.tumblr.com/f1bdda6c9c087e4319edcc72d377cb46/tumblr_inline_nf2k13GFWe1t36z1g.jpg)

</p>
</p>
![](https://31.media.tumblr.com/43354621f1156c895a7785a39b194580/tumblr_inline_nf2k21lRnP1t36z1g.jpg)

</p>
</p>
![](https://31.media.tumblr.com/b55e45dd3f40c20c653a91cd9c085baa/tumblr_inline_nf2ktcDwa11t36z1g.jpg)

</p>
</p>
No a co teď s tím skluzem v zápiscích? Byl jsem ve Vegas prakticky od
úterý až do teď do pátku, mám strašně moc vjemů, zážitků, atakdále a
vůbec nevím, jak bych vám to měl jako předat, zvlášť pokud chci zachovat
tuhletu "komixovou" formu, o kterou se snažím - lehký text, fotky a tak.
Zkusím nějak v rychlosti proletět co jsem tady dělal a pak sepsat nějaký
seznam postřehů. Jo a komu to nestačí a umí anglicky, občas něco
tweetuju, tak to můžete číst na <http://twitter.com/honzajavorek>.

</p>
![](https://31.media.tumblr.com/8e58084cf30fe04eaea46d35ffe4d43a/tumblr_inline_nf2k2rr3X91t36z1g.jpg)

</p>
</p>
![](https://31.media.tumblr.com/36bd9aed4430f3154243c3bf149f2949/tumblr_inline_nf2ktyOhqD1t36z1g.jpg)

</p>
</p>
![](https://31.media.tumblr.com/bff9c1ef6ef212ac2b5e3ec23d38e02b/tumblr_inline_nf2kulBigZ1t36z1g.jpg)

</p>
</p>
Takže, jdeme na to! Do Vegas jsem jel na
[re:Invent](http://reinvent.awsevents.com/) konferenci. O té asi napíšu
celý zvláštní článek a možná i úplně jinam než sem. Tady snad jen to, že
byla taky megalomanská, šílená a zpětně si vlastně říkám, že Las Vegas
je úplně přesně to pravé místo, kde něco takového pořádat, naprosto mi
to zapadá. Konference byla hlavně ve středu a čtvrtek, takže pondělí a
pátek jsem měl spíš turistické. Taky je třeba říct, že jsem poprvé v
Americe a všechno mě udivuje. Hlavně neumím rozeznat, co je americké a
co je Vegas, což je celkem sranda, protože Vegas nejsou zrovna něco, co
by byla typická Amerika. Vegas, jak jsem pochopil a viděl, je nejspíš
něco, co se nikde jinde na světě neopakuje. Je to absolutní haluz.

</p>
Město je hodně velký a je tu teplo. Teplo znamená, že přes den se od
devíti ráno smažíte na slunku a když kolem páté zapadne, tak se ochladí,
z pouště začne foukat vánek a je dobrý si přes triko přehodit nějakou
tenkou mikinu. Možná by stačilo mít triko s dlouhým rukávem :-) Že je to
hodně velký jsem pochopil, když jsem chtěl někam dojít pěšky. Je to tu
VELKÝ. A placatý a budovy jsou megalomanské a jdou vidět z dálky, takže
si myslíte, že je to všechno hrozně blízko. NENÍ. Ale stejně mě to
neodradilo a když mi ujížděly autobusy nebo jsem na ně měl někde čekat
20 minut, tak jsem stejně chodil. Mám puchýře na nohou, tolik jsem toho
nenachodil za půl roku, procházky vždycky tak na hodinu až dvě svižným
tempem minimálně.

</p>
![](https://31.media.tumblr.com/a6d02ca461c2eebc4be2d451f9811a3f/tumblr_inline_nf2l5ronJd1t36z1g.jpg)

</p>
</p>
![](https://31.media.tumblr.com/03c9d86a39a6fca81f20d687d1083e9a/tumblr_inline_nf2l68zWgU1t36z1g.jpg)

</p>
</p>
![](https://31.media.tumblr.com/395f9e5aa6197971d0b8ed86be05baa6/tumblr_inline_nf2l6mtDnU1t36z1g.jpg)

</p>
</p>
Las Vegas je jedna ulice, kolem které jsou kasína. Tomu se říká Strip
(něco jako "pruh", nemá to nic se striptýzem) a je to přesně to, co jde
vidět ve filmech. Asi jako když z Prahy jde vidět ve filmech Staromák a
Hradčany, nebo z Brna hořící pařez. Je to zoo pro turisty plné maket,
reklam, světel, atrakcí, ... Slova kasíno, hotel a resort tady splývají.
Někdy splývá i kasíno a ulice. Kasína jsou otevřená pro všechny a jsou
normálně průchozí, asi jako když jdete do nákupní pasáže - není to nic
"nóbl" z hlediska pohybujících se osob, jak se může zdát z filmů. V
kasínech je spousta věcí, krom kasína a hotelu většinou i řada obchodů,
občerstvení, atd. Co ale "nóbl" je, nebo jak to vlastně popsat, tak to
je prostředí - ta kasína a všechno kolem je absolutní nepochopitelná
megalomanie, kýč, luxus, atakdále, všechno v jednom. Je to tak špatné,
bláznivé, neuvěřitelné a ohromné až je to vlastně obdivuhodné. Ale je
dobrý někde vzadu v mozku tak nějak pamatovat na to, že tam ta kasína
jsou v této podobě proto, že tam lidi prohrávají spousty peněz :-)

</p>
![](https://31.media.tumblr.com/9e0f3904437834551fe07c36c688da8f/tumblr_inline_nf2l2q3yOl1t36z1g.jpg)

</p>
</p>
![](https://31.media.tumblr.com/303eedc6694dcbccf605db50b05fa4ed/tumblr_inline_nf2l3c3z0s1t36z1g.jpg)

</p>
</p>
![](https://31.media.tumblr.com/ee1a51c715e0df7b4fbb24b36486f109/tumblr_inline_nf2l3u4Q6R1t36z1g.jpg)

</p>
</p>
![](https://31.media.tumblr.com/d5f337be042216594508a536705c1376/tumblr_inline_nf2l4d116j1t36z1g.jpg)

</p>
</p>
![](https://31.media.tumblr.com/13a9c2ade79f028897488f824db59862/tumblr_inline_nf2l4xwu9Q1t36z1g.jpg)

</p>
</p>
Kromě kasín a celého zábavního průmyslu kolem nich tady toho moc není.
Je tu letiště (přímo "kousek" od těch kasín, ne někde mimo - letadla tu
má člověk nad hlavou pořád), je tu nějaký "downtown", tedy centrum
města, které je hodně na sever od Stripu a kde je Fremont street, taková
malá verze Stripu, tzn. ulice dlouhá asi kilometr, zastřešená, jsou na
ní o něco málo menší kasína a má to tam stejně bláznivé provedení se
stejně šílenými atrakcemi. Ono totiž Strip není administrativně vůbec
součástí Las Vegas, ale takovýma blbostma vás nebudu zatěžovat. Pak je
tu ještě univerzita a zbytek města jsou prostě domečky. Okolo toho všeho
je poušť a okolo pouště jsou hory. Grand Canyon nebo Death Valley nejsou
tak daleko odsud. Poušť se ve městě projevuje hlavně horkem, údajným
nedostatkem vody s nímž město bojuje (ale podle fontán by to člověk moc
neřekl) a tím, že se tu moc nenosí tráva - většinou jsou na místech, kde
by u nás byla tráva, nějaké kamínky a kaktusy. V případě exteriérů
hotelů/kasín je to dost často - pozor pozor - tráva umělohmotná :-D Jo a
jsou tu všude palmy.

</p>
![](https://31.media.tumblr.com/1006012c5c5fb7fa9a8aab553f833071/tumblr_inline_nf2klkMxE11t36z1g.jpg)

</p>
</p>
![](https://31.media.tumblr.com/0dd9c0d2aaaad3dec8e5123395eea020/tumblr_inline_nf2jxdQXjx1t36z1g.jpg)

</p>
</p>
![](https://31.media.tumblr.com/011d7fc9c1a67f09f69d9cef42886e31/tumblr_inline_nf2km9lasO1t36z1g.jpg)

</p>
</p>
![](https://31.media.tumblr.com/7b71bc523345d08beea716230d9b2e3d/tumblr_inline_nf2kmpSXmz1t36z1g.jpg)

</p>
</p>
![](https://31.media.tumblr.com/a6b1ae32313ee89bd4ca07f6e1c923d5/tumblr_inline_nf2kn51Zon1t36z1g.jpg)

</p>
</p>
![](https://31.media.tumblr.com/b8d78d85356eb3f143a9a44f8f6f6a83/tumblr_inline_nf2knrASwf1t36z1g.jpg)

</p>
</p>
Lidi do Las Vegas jezdí za zábavou. Jezdí se sem brát, jezdí sem na
rozlučky, jezdí s rodinou jen tak na víkend, podívat se na různá večerní
show, cirkusy, představení... jezdí sem hrát a prohrávat, jezdí sem pít
alkohol. Dělají víkendové nájezdy z Kalifornie asi jako mladí Češi v
létě dělají nájezdy na kempy a obrací je tam pak naruby. Chcete-li to
lépe pochopit, přečtěte si třeba
[tohle](https://www.quora.com/Why-do-so-many-people-get-married-in-Las-Vegas)
nebo se podívejte na
[toto](http://www.csfd.cz/film/249773-parba-ve-vegas/) ;-)

</p>
![](https://31.media.tumblr.com/6f2f572c0f1b159232c97bb22c1c675a/tumblr_inline_nf2kkazGYK1t36z1g.jpg)

</p>
</p>
![](https://31.media.tumblr.com/0286effc8a821a115d1147059d1630b0/tumblr_inline_nf2kobHSnv1t36z1g.jpg)

</p>
</p>
![](https://31.media.tumblr.com/6e98435f08d463078ad133e628ecc1dc/tumblr_inline_nf2kopQgzf1t36z1g.jpg)

</p>
</p>
![](https://31.media.tumblr.com/57ea3cf6a999a75855f58680a429f3f1/tumblr_inline_nf2kpcRMK31t36z1g.jpg)

</p>
</p>
![](https://31.media.tumblr.com/1ff2087b8b5f4217f587b3dc470e08ed/tumblr_inline_nf2kqfGEkY1t36z1g.jpg)

</p>
</p>
No a co já? Já musím říct, že to není úplně můj způsob zábavy a hlavně
tu je všechno hodně drahé i na americké poměry, takže jsem toho moc
nevyužil. Hrát na automatech neumím, cvičně jsem prohrál jeden dolar a
když jsem zjistil jak hloupě to funguje, tak mě to přestalo bavit.
Podíval jsem se na Eiffelovku a když jsem měl "turistický čas", spíš
jsem si to všechno procházel, fotil a přemýšlel nad tím vším. Party jsem
si užil dostatečně v rámci konference (nekecám, byly to šílené večerní
akce), takže to jediné jsem si asi docela "prožil". Hodně jsem se
procházel i mimo Strip a hodně jsem zápasil s dopravou - Uber tu nějak
zakázali nebo co, taxíky jsou astronomicky drahé a autobusy tu mají
vymyšlené relativně dobře, ale mají dost mizerné intervaly, trasy i
zastávky a než jsem přišel na to, jak je výhodné kupovat si lístky atd.,
tak už zase jedu pryč. Docela jsem záviděl ostatním, co bydleli v
hotelech přímo na Stripu, protože já to měl na svoje Airbnb ubytování
daleko, musel jsem s sebou všude vše nosit a ráno a večer jsem se
složitě dopravoval.

</p>
![](https://31.media.tumblr.com/6e7b612bec76099e2860755541123f50/tumblr_inline_nf2kii4AkA1t36z1g.jpg)

</p>
</p>
![](https://31.media.tumblr.com/c7390dd612086f0c59d4071fef4b7f47/tumblr_inline_nf2kjhcaSC1t36z1g.jpg)

</p>
</p>
Hm. Jak tak koukám, docela jsem se rozepsal. Už to není moc komixové
vydání. Ale zase je to za čtyři dny pobytu! Tak už asi jen nějak sepíšu
ty kusé postřehy:

</p>
-   V Americe je všechno velké. VELKÉ. Mluvil jsem s Kanaďanem, který
    byl mimochodem gay, a ten si to myslel taky. Tak teď nevím, jestli v
    Kanadě mají všechno menší než v USA, nebo jak to vlastně myslel.

</p>
![](https://31.media.tumblr.com/f34909f2712c3cd0caa4a8527690799f/tumblr_inline_nf2kr55ljf1t36z1g.jpg)

</p>
</p>
-   Je tu víc limuzín (to, čemu doma říkáme lincoln nebo tak nějak -
    prostě to dlouhé auto), než jsem viděl za celý život. Jezdí to tady
    jak cyklisti po Amsterdamu.

</p>
![](https://31.media.tumblr.com/df9f1ef5b4be95d2f0ee3d684e515174/tumblr_inline_nf2kddUtEa1t36z1g.jpg)

</p>
</p>
-   Říkal jsem si, že Amerika nebude jako ve filmech, ale přijde mi, že
    vypadá úplně přesně jako ve filmech. Aspoň teda ve Vegas.
-   Američani (ve Vegas?) jsou fakt docela tlustí. Přijde mi, že
    procentuálně tady kolem sebe vidím o dost víc lidí, které bychom
    klasifikovali jako tlusté, ale ve zdejším kontextu jsou vlastně jen
    trochu při těle. Je tu totiž ještě kategorie ultratlusťochů - těch
    je tu méně, ale pořád docela hodně. Ultratlusťoch je člověk, do
    kterého se vlezou 2-3 normální lidi. Každopádně to vysvětluje ty
    posunuté velikosti triček (americké M je spíš naše L).
-   I ti nejtlustší lidi dokážou i v tom největším horku voňet. Často
    tady lidi na můj vkus voní až moc, ale osobně asi raději překousnu
    nějakou voňavku než smrad. V tomhle se máme v ČR co učit.
-   Je tady i dost pěkných holek, ale spíš takových těch nafintěných
    párty-obchody-laknanehty koček. Oblékají se podle počasí - ne moc,
    pročež to na pohled teda není špatný, ale k ničemu dalšímu to
    neláká - Zuzejčku, nemusíš se vůbec bát!  Ač tedy výstřihy jsou
    tady hluboké. Vůbec tak nějak obecně, ty výstřihy tady... Nevím,
    jestli to je jen ve Vegas, ale přišlo mi, že i ty tlusté a
    ultratlusté baby si prostě potrpí na to, aby šlo pořádně vidět
    čím disponují. A možná mám selektivní vidění, ale přijde mi, že
    Američanky (ve Vegas?) nejsou moc ploché. Dokonce jsem se snažil
    najít nějaké méně vyvinuté, nějaké ty štíhlejší a plošší víly, jaké
    se vyskyují v Evropě, ale ne, nic. Holt většina žen má z čeho brát
    (jsou krev a mlíko) a ta menšina jsou pak prostě takové ty "kočky".
    U těch je možná otázkou, jestli jsou to původní modely, nebo
    nějaká montáž. No, asi tento bod uzavřu s tím, že v Americe je
    všechno velké a hotovo.

</p>
![](https://31.media.tumblr.com/c1be81ca15b61d68f02307d5e5dae189/tumblr_inline_nf2kcfKKXu1t36z1g.jpg)

</p>
</p>
-   Auta jsou tu velká a široká, masivní. Domy jsou tu velké. Ulice
    jsou široké... Ale to všichni víte. Za prvé víte, že v Americe je
    všechno velké a za druhé jste to viděli ve filmu.

</p>
![](https://31.media.tumblr.com/4eaeeafc2f0b66f0b082b48c9ae9645e/tumblr_inline_nf2kryvthm1t36z1g.jpg)

</p>
</p>
![](https://31.media.tumblr.com/b257e2d41e053bafe04b28645ec9ca80/tumblr_inline_nf2kskmxs61t36z1g.jpg)

</p>
</p>
-   Místo značek si tady organizátoři dopravy dopisují s řidiči
    na cedulkách. Vlastně tu ani moc obrázkových značek nemají,
    mi přijde. Řízení tu musí být hodně jednoduché - široké silnice,
    automat, prakticky každá křižovatka má semafor, řízené přechody pro
    chodce, spousta místa, skoro všechno rovně, jezdí se tady pomalu
    a slušně... Tady bych si přál dělat si autoškolu!
-   Na křižovatce když se změní provoz, tak nejdřív samostatně projedou
    auta co odbočují doleva a pak se pustí chodci atd. U nás se doleva
    jezdí nakonec - nebo lépe řečeno pustí se to všechno najednou,
    odbočující doleva čekají na smilování a pak jako posledné rychle
    mizí, než se přepne křižovatka.
-   Všechno tady strašně "zajišťují". Nenechají mě stát někde, kde bych
    si mohl ublížit. V autobuse hlásí (pokaždé!), že se máš držet,
    protože se rozjíždí. Na kelímku od kávy je upozornění, že je horká.
    Na všechno je nějaká cedulka a nemůže se stát, že by někdo nebyl na
    něco upozorněn. Jak pro blbý. Na druhou stranu mě jako turistovi z
    daleka to často urychlilo orientaci v situacích, které jsem neznal.
-   V obchodech se suvenýry prodávají lidi, kteří mají horší angličtinu
    než já, takoví mexiko-asiati... :-) Ptát se jich na redukci na
    zásuvku nebylo ani jednoduché, ani vlastně moc moudré. Ale co mi v
    nouzi zbývalo?!

</p>
![](https://31.media.tumblr.com/9ef2d612b83280d601de8cc8198b75ef/tumblr_inline_nf2l0biMJP1t36z1g.jpg)

</p>
</p>
![](https://31.media.tumblr.com/a61af3c63b95f13b44a797245d11a068/tumblr_inline_nf2l14eLpp1t36z1g.jpg)

</p>
</p>
![](https://31.media.tumblr.com/8e08830608bee5d0e971c3001d15b97c/tumblr_inline_nf2l1sSYQB1t36z1g.jpg)

</p>
</p>
-   Španělština je tu nejspíš něco jako druhý úřední jazyk, často jsou
    věci v angličtině i španělštině. Jediný další jazyk, který jsem tu
    slýchal nějak častěji, byla němčina. Asi oblíbená turistická
    destinace pro Němce, tohleto Vegas.
-   V jednom kasínu se rozhodli pro větší atraktivitu zaměstnat na místa
    krupiérů sličné krupiérky, které navlékli do erotických šatiček s
    přetékajícím poprsím. Chytlo mě to za oko, tak jsem to chvíli
    zkoumal, ale následně jsem naznal, že jim zřejmě při náboru velice
    rychle došly ty štíhlé, tak je pak z většiny doplnili objemnějšíma,
    někdy až skoro ultraobjemnějšíma. No, možná aby si každý přišel na
    své, kdo ví...

</p>
![](https://31.media.tumblr.com/069dc8b7f5674ebe7ec2b922c9c98ca6/tumblr_inline_nf2kzndTe31t36z1g.jpg)

</p>
</p>
-   Sice pořád komentuju nějaké holky, ale musím uvést na pravou míru,
    že to jsou počestné zaměstnankyně kasín, návštěvnice města, nebo
    třeba nějaké vystupující showgirls. Prostituce tu je zakázaná a na
    Stripu nic není. No, i když... Je tam spousta reklam na pánské kluby
    a různé striptýzy apod., takže kdo ví. A po celém Stripu je armáda
    hispánců v červených aj. tričkách, kteří kolemjdoucím velice vtíravě
    nabízí prostitutky okamžitě, až na pokoj - zřejmě stačí jen zavolat.
    Po městě jsou taky rozseté boxy s letáčky, na nichž jsou rovněž
    sexuální služby nabízeny. Tyhle boxy jsou všude a jsou nedílnou
    součástí města, asi jako poštovní schránky, i několik kilometrů
    od Stripu.

</p>
![](https://31.media.tumblr.com/79103adcdc17060798b8061702a3d96d/tumblr_inline_nf2kf2zuWJ1t36z1g.jpg)

</p>
</p>
![](https://31.media.tumblr.com/33cf91f141deb5ffec6c0c34b0a697ce/tumblr_inline_nf2ke99tGP1t36z1g.jpg)

</p>
</p>
-   Elvis je tady všude. Elvis žije. Nevím jakou spojitost má Elvis a
    Las Vegas, ale Elvis je tady prostě všudypřítomný.
-   Svatební kapličky jsou tu taky všude. Las Vegas je hlavní
    město svateb. Něco jsem o tom četl a bere se tu strašně moc lidí,
    nebo tu třeba jedou na líbánky. Jo a když už svatba ve Vegas, tak
    samozřejmě v růžovém Cadillacu a s Elvisem. Hlavně s Elvisem!

</p>
![](https://31.media.tumblr.com/56d464be1ce893e29b2cfc5636d99542/tumblr_inline_nf2kfpWfV21t36z1g.jpg)

</p>
</p>
![](https://31.media.tumblr.com/6c06ef2221dfcd4b9dd2afe1a6dcce4f/tumblr_inline_nf2kg6KMwL1t36z1g.jpg)

</p>
</p>
-   Amerika je velice orientována na služby. Je to super. I blbá recenze
    na obchod s elektronickým příslušenstvím začíná tím, že borec
    hodnotí, jak se k němu choval prodavač. Přístup personálu a kvalita
    služeb je tady, řekl bych, alfou a omegou. Výsledek není tak
    důležitý jako samotný průběh té služby. V tomhle je to fakt hodně
    jiné než ČR.
-   Američani jsou obchodníci. Prodají vám všechno. Hlavně na konferenci
    to bylo dost vidět. Já na to nejsem zvyklý, tak jsem úplně podléhal
    všem těm jejich fíglům. Naštěstí nešlo o peníze, ale spíš o
    trička :-)

</p>
![](https://31.media.tumblr.com/7aff7db7fa96292d1a39f33ecb1086d0/tumblr_inline_nf2kwaQTUA1t36z1g.jpg)

</p>
</p>
-   Vegas je plné žebrajících bezdomovců. Nejspíš jsem jich nikdy
    neviděl tolik na jednom místě. Nevím, jestli to jsou ztroskotanci z
    automatů a kasín, oběti krize, nebo jestli je to v USA normální, ale
    je jich tu plno.

</p>
![](https://31.media.tumblr.com/ad91606de240434cca3fbf1bae3ba371/tumblr_inline_nf2kxasTIb1t36z1g.jpg)

</p>
</p>
-   Na Stripu je spousta "postaviček". Transformers, spidermani,
    batmani, spoře oděné karnevalové dívky, eroticky laděné policistky,
    kovboj v tangách, figurky ze známých animovaných filmů... Můžete se
    s nimi vyfotit nebo si je vyfotit, ale pak musíte dát dýžko. Běda
    jak nedáte! V tomhle jsou hodně přísní. Z milých holek se najednou
    stanou naježené potvory :-D Tajně jsem si vyfotil policajtky, ale
    pak mě jedna zmerčila a už už mě chtěla zkasírovat. Na YouTube je k
    tomu [celé video](https://www.youtube.com/watch?v=nnu9v_H-w3g).

</p>
![](https://31.media.tumblr.com/e9928f5da7c7c5c0257bb4f8f17d230e/tumblr_inline_nf2kgxrHCM1t36z1g.jpg)

</p>
</p>
![](https://31.media.tumblr.com/fd7f1203c2334c09ef0cbaa983540efb/tumblr_inline_nf2kven44h1t36z1g.jpg)

</p>
</p>
-   Kasína jsou úplně bláznivé budovy. Repliky evropských památek apod.
    Hotel, kde byla moje konference byl ve stylu benátek, kolem něj i
    vevnitř (na 3. patře!) byla voda, na ní gondoliéři, kteří
    zpívali turistům. Interiéry plné replik děl renesančních umělců,
    někde umělé oblohy (stropy, které vypadají jako reálná obloha). A
    celé to je obrovitánský komplex, bludiště kasín a obchodů propojené
    všelijak se vším naskrz.

</p>
![](https://31.media.tumblr.com/9c36abf3c93d4aca905a1f5fdcaf3275/tumblr_inline_nf2k6akzaV1t36z1g.jpg)

</p>
</p>
![](https://31.media.tumblr.com/aedaeb513aee474b03b73093b3913d73/tumblr_inline_nf2k91S39i1t36z1g.jpg)

</p>
</p>
</p>
![](https://31.media.tumblr.com/c250244c8626674f0d17a4071f98ab6e/tumblr_inline_nf2k9i5noX1t36z1g.jpg)

</p>
</p>
![](https://31.media.tumblr.com/7c09681545a16552ef3831ac14221097/tumblr_inline_nf2kafp1iL1t36z1g.jpg)

</p>
</p>
Tak. A to je konečně opravdu pro dnešek vše! Zítra letím do San
Francisca.

</p>

