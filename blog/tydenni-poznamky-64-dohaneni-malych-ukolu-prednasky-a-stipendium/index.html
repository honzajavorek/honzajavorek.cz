<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/tydenni-poznamky-64-dohaneni-malych-ukolu-prednasky-a-stipendium/">
    <title>Týdenní poznámky #64: Dohánění malých úkolů, přednášky a stipendium &mdash; Javorové lístky</title>

    <meta property="og:title" content="Týdenní poznámky #64: Dohánění malých úkolů, přednášky a stipendium &mdash; Javorové lístky">
    <meta property="og:url" content="https://honzajavorek.cz/blog/tydenni-poznamky-64-dohaneni-malych-ukolu-prednasky-a-stipendium/">

    <link href="https://mastodonczech.cz/@honzajavorek" rel="me">

    <meta property="og:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta property="og:image:width" content="1024">
    <meta property="og:image:height" content="683">
    <meta name="twitter:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2021-09-05T00:00:00+02:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Týdenní poznámky #64: Dohánění malých úkolů, přednášky a stipendium
    <small class="permalink">
      <a href="https://honzajavorek.cz/blog/tydenni-poznamky-64-dohaneni-malych-ukolu-prednasky-a-stipendium/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2021-09-05T00:00:00+02:00">
          5. 9. 2021
        </time>
      </li>
      <li class="info-readtime">
        <i class="bi bi-stopwatch"></i>
        12
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/tydenni-poznamky-64-dohaneni-malych-ukolu-prednasky-a-stipendium&interval=week&start=2021-09-05T00:00:00+02:00&end=today">
            Návštěvnost
        </a>
      </li>
    </ul>
  </footer>
  <main class="article-content clearfix">

    <div><div><div><div><p>Utekl zase nějaký ten týden (30.8. — 5.9.) a tak <a href="https://honzajavorek.cz/blog/tydenni-poznamky-63-analytics-a-pocatky-nove-prirucky/">stejně jako minule</a> sepisuji, co jsem dělal a co zajímavého jsem se naučil. Především se snažím rozvíjet <a href="https://junior.guru/">junior.guru</a>. Nemám šéfa, kterému bych reportoval každý svůj krok, ale mám <a href="https://junior.guru/club/">klub</a>, a členy by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase konec týdne a já jsem přitom nestihl nic udělat.</p>
<figure class="figure"><img alt="Poznámky" src="https://honzajavorek.cz/images/jan-kahanek-g3O5ZtRk2E4-unsplash.jpg" class="img-fluid figure-img rounded"><figcaption class="figure-caption">
Fotka od <a href="https://unsplash.com/@honza_kahanek">Honzy Kahánka</a></figcaption></figure>
<h2 id="jan-smitka-prednaska-o-databazich">Jan Smitka, přednáška o databázích<small class="permalink"><a href="#jan-smitka-prednaska-o-databazich" title="Odkaz na tento nadpis"><i class="bi bi-link-45deg"></i></a></small></h2>
<p>Na poslední chvíli jsem propagoval <a href="https://junior.guru/events/#2021-08-31T18-00-00">přednášku Jana Smitky</a> v klubu, která se odehrála v úterý. Přednáška proběhla v pohodě, byla velmi poučná, záznam se povedl, lidem se líbila.</p>
<p><a href="https://gist.github.com/honzajavorek/b1a77651e566cb6405a131bbf1fb0692">Seznam, podle kterého konám přednášky</a>, už dávám skoro z hlavy a moc na něj nemyslím. Jenže to má svá úskalí, protože třeba zrovna tuto přednášku jsem zapomněl včas týden předem propagovat na sociálních sítích. To se mi stalo poprvé a možná je to proto, že doma zápasíme s novorozencem a dny mi trochu splývají, ale možná taky tím, že se už do seznamu tolik nedívám a spoléhám se, že už to dávám levou zadní. Na přednášku přišlo i tak velké publikum, takže se tolik nestalo. V klubu naštěstí už přednášky automaticky propaguje bot. Propagaci přednášek ven dělám proto, aby nalákala další lidi do klubu a aby speakeři měli nějakou tu slávu i ven. O slávu Jan nepřišel, o lidi na přednášce taky ne, navíc ze záznamu si ji už pustilo dalších 26 lidí.</p>
<p>Neumím si už moc představit, že by se dal seznam úkolů dále automatizovat. Na speakery by mohl být formulář, CfP, ale popravdě, raději si dělám tu dramaturgii nějak sám a zatím mi nápady na speakery nedošly, jen musím víc komunikovat s lidmi a přednášky průběžně chystat, ať nejsou mezery. I když mi popravdě, zas tak moc ty mezery nevadí, pro mě je to chvíli zase odpočinek a můžu zase něco třeba v klidu chvíli programovat nebo psát.</p>
<p>Skvělé by bylo, kdyby se plakátek uměl automaticky hodit na sociální sítě a nemusel jsem toto vůbec řešit. Jenže to je jedna z nejhůře automatizovatelných věcí. I kdyby měl <a href="https://buffer.com/">Buffer</a> nějaké API, zabralo by mi nejšpíš velké množství času to naprogramovat, nejspíš by se to často nějak rozbilo a statusy by musely být strojové, nebo bych je musel psát do YAMLu a to potom nevím, jak bych tam pak dělal třeba mentions na lidi nebo na firmy. Každá sociální síť navíc potřebuje trochu jiný status (např. na IG nejsou odkazy, na Tw je omezeně písmenek). Prostě si myslím, že automatizovat tohle nemá smysl, byla by to strašná <em>rabbit hole</em>.</p>
<p>Ani nahrávání přednášky na YouTube mě příliš v současné době neobtěžuje a obávám se, že nějaká automatizace v tomto směru by měla horší výsledek, než když na ty věci musím udělat deset kliků.</p>
<h2 id="planovani-statusu-na-socialni-site">Plánování statusů na sociální sítě<small class="permalink"><a href="#planovani-statusu-na-socialni-site" title="Odkaz na tento nadpis"><i class="bi bi-link-45deg"></i></a></small></h2>
<p>Zabralo mi to celý jeden den. Procházel jsem uložené odkazy, články, videa, kurzy, atd. a když se mi to líbilo, napsal jsem k tomu status na sociální sítě, komentář, otázku. Když šlo o success story v podobě nějakého nezávislého článku, <a href="https://junior.guru/#stories">přidával jsem to na web</a>. Taky jsem musel komplet doposlouchat <a href="https://www.youtube.com/watch?v=OtdPpQ4n3No&amp;list=PLLVWIwvexEkWQclIZYeDm26pR1eVNt7yU">Modernou firmu</a>, abych ji mohl propagovat dál. Tedy nejen proto, ale i z toho důvodu, že mě ten podcast baví a přijde mi zajímavý :D Na toto doposlouchání všech dílů se hodila procházka s kočárem po parku. K tomu propagace nových sponzorů, a tak dále. Statusy se postují přes <a href="https://buffer.com/">Buffer</a> vždy v pondělí a středu, teď by to mělo vydržet až do půlky října.</p>
<h2 id="konec-newsletteru">Konec newsletteru<small class="permalink"><a href="#konec-newsletteru" title="Odkaz na tento nadpis"><i class="bi bi-link-45deg"></i></a></small></h2>
<p>S koncem měsíce jsem měl poslat další newsletter, ale byl jsem líný jej poslat a navíc plánuji jeho ukončení, takže jsem se rozhodl to zrovna udělat. Jak jsem <a href="https://www.linkedin.com/feed/update/urn:li:activity:6824226575274258432?commentUrn=urn%3Ali%3Acomment%3A%28activity%3A6824226575274258432%2C6824336684759465984%29&amp;replyUrn=urn%3Ali%3Acomment%3A%28activity%3A6824226575274258432%2C6824376967786221568%29">psal u Petry Nulíčkové na LinkedIn</a>:</p>
<figure class="figure figure-blockquote"><blockquote class="blockquote">
<p>Původně měly JG živit nabídky práce a toto byla doplňková služba pro inzerenty - rozesílání nabídek práce i do newsletteru. Zároveň služba pro juniory, kteří nechtěli chodit na web, ale stačilo jim projít si nabídky jednou za měsíc. Později jsem k nabídkám začal přidávat i nějaké drobné zajímavosti nebo novinky o JG a slíbil jsem, že tam budu informovat o nových kapitolách v příručce, apod.</p>
<p>V únoru jsem ale změnil byznys model směrem ke klubu pro juniory. Nabídky práce chodí na Discordu členům klubu až pod nos, navíc se staly spíše vedlejším příjmem (2 % mých příjmů) a doplňkovou, byť velmi důležitou službou (chystám různá vylepšení a možná i partnerství s Czechitas, uvidíme). Zároveň mám s tvorbou newsletteru dost ruční, těžko automatizovatelné práce a tuto energii bych mohl věnovat jinam.</p>
<p>Takže plánuji newsletter utlumit s tím, že kdo chce inzeráty dostávat, může se přihlásit do klubu a tam je sledovat, nebo je může sledovat zdarma na webu. Zároveň novinky o JG nebo různé články na téma juniorů mohou lidé sledovat na mých sociálních sítích, kde je pravidelně stejně dávám. A ušetřenou ruční práci mohu věnovat lidem přímo v klubu :)</p>
</blockquote>
</figure><p>Za tímto rozhodnutím si stále stojím. Ke konci newsletteru dopomohlo i to, že v e-mailových reportech inzerentům se začalo špatně zobrazovat, zda inzerát v newsletteru už byl, nebo ne. I když v něm už byl, v reportu přišlo, že ještě nebyl. Takže než abych hledal chybu, odebral jsem newsletter z nabídky pro firmy. Spolu s tím jsem odebral i veškeré zmínky o newsletteru z webu. Někde jsem to nahradil zmínkou o klubu, jinde to vedlo k odebrání ještě větších částí - např. jsem zcela zrušil „Nepřehlédni“ pruhy v příručce, kde byly odkazy na různé další věci na JG a které suplovaly otřesnou navigaci. Následně jsem smazal i kód související s metrikami z MailChimpu a další a další kusy kódu, které nebudou díky této změně potřeba. Skvělý pocit! Přitom taková blbost.</p>
<p>Samotný MailChimp zachovám a existující seznam e-mailů neruším, takže v <a href="https://junior.guru/privacy/">zásadách ochrany osobních údajů</a> to zůstalo. Co kdybych to chtěl někdy obnovit, že? Lidem v seznamu jsem ohledně toho nic neposlal, nepřijde mi to podstatané. Posledních několik newsletterů silně zdůrazňovalo, že lidi mají mrknout na klub a že novinky o JG budou na sociálních sítích. Podle statistik e-mail stejně polovině nedorazil a nikdo si toho nikdy nevšiml a nestěžoval si. Prostě další e-mail nepřijde a podle mě si toho nikdo nevšimne. A třeba někdy přijde. Třeba za rok, pokud budu mít pro newsletter nějaké nové využití ¯\_(ツ)_/¯</p>
<h2 id="stipendium">Stipendium<small class="permalink"><a href="#stipendium" title="Odkaz na tento nadpis"><i class="bi bi-link-45deg"></i></a></small></h2>
<p>Posunuli jsme s <a href="https://www.mews.com/">Mews</a> zase o kousek přípravu stipendia pro znevýhodněné skupiny. Zavolali jsme si, doladili nějaké detaily, rozpočet, atd. Já jsem pak psal v součtu skoro celý jeden den „letáček“, jenž bychom mohli poslat do pár institucí, aby nám vytipovali účastníky do prvního, pilotního běhu.</p>
<p>Tento leták jsem poslal pár lidem, kteří se pohybují okolo školství, dětských domovů, apod., aby na to hodili oko a poslali zpětnou vazbu. S <a href="https://www.linkedin.com/in/jan-meissner/">Janem Meissnerem</a>, s nímž tohle připravujeme, narovinu přiznáváme, že jsme v této oblasti amatéři, takže si rádi necháme poradit. Pokud máte v tomto směru nějaké zkušenosti, napište mi, rád vám leták pošlu na zkouknutí.</p>
<h2 id="dalsi-poznamky">Další poznámky<small class="permalink"><a href="#dalsi-poznamky" title="Odkaz na tento nadpis"><i class="bi bi-link-45deg"></i></a></small></h2>
<ul>
<li>Přesunul jsem mentoring výš v seznamu kanálů na Discordu, aby byl víc vidět. Pravidelné upomínání toho, že Mews nabízí mentoring u svých lidmí, stačí zarezervovat si hodinu v jejich kalendáři, se zatím osvědčilo, údajně naskočily nějaké rezervace. Jeden takový mentoring už i proběhl a zpětná vazba mentorky i mentorovaného je dle mně dostupných informací skvělá!</li>
<li>Doladili jsme s Danem a Kate další akci v klubu, a to <a href="https://junior.guru/events/#planned">AMA na téma frontend</a>. Je to první akce se dvěma speakery, takže obrázek nám dal zabrat, ale <a href="https://junior.guru/static/images/posters-events/276c4353b460b2f8c23ac8ea7653b0d249b54badfceed95cf9e3da91049eebd4.png">nějak jsme to nakonec zvládli</a> :)</li>
<li>Nahodil jsem <a href="https://junior.guru/jobs/356c084cae33eaaffec2ab9c79fb583f7c1271f730acc612fa2dbfb8/">dlouhodobý inzerát pro Credo</a>, který jsme napsali spolu s <a href="https://twitter.com/mind_the_gap_t">Terezou Macháčkovou</a>. Když ho vidím, říkám si, že předělat CSS na inzerátech bych měl spíš dříve než později. Ale důležitý je obsah, žeano. Žeano?!</li>
<li>Doplnil jsem v klubu pár nových custom emoji, např. <em>baby yoda</em>. Kdo jste doteď váhali, zda má pro vás klub smysl, nyní už nemáte žádnou výmluvu.</li>
<li>Zareagoval jsem na dva starší e-maily, které se mi v inboxu sešly s narozením dítěte a k nimž jsem měl problém se dostat. Obě byly o možné spolupráci. Zvláště jeden, z oblasti médií, mi přišel velmi zajímavý, ale na spolupráci nemám peníze. Nabídl jsem barter. Jsem zvědav, co z toho bude a jestli jsem to celé neprošvih tím, že mi to tak dlouho leželo v mailu.</li>
<li>Koukal jsem na <a href="https://www.udemy.com/course/uvod-do-infrastructure-as-code-s-nastrojem-terraform/">nový kurz Štěpána Vraného o Terraformu pro začátečníky</a> a psal mu na to zpětnou vazbu.</li>
<li>Upravil jsem šablonu na tyto poznámky, protože se můj život teď už neřídí týdnem běžných smrtelníků. Změnil jsem pár slov a datum a rozsah období, za které poznámky píšu, je teď pružně „jakékoliv“, nezávislé na pátcích a pondělcích.</li>
<li>Pořídili jsme robotický vysavač, nakonec to vyhrál Roborock a už nám doma šmejdí. Pojmenovali jsme ho <a href="https://twitter.com/honzajavorek/status/1433882558916440070">Viktor</a>. Pomohla nám <a href="https://valetudo.cloud/pages/general/supported-robots.html">tahle tabulka</a> (dík K. p. T.) a dva články tady: <a href="https://xm.cz/blog/recenze-xiaomi-roborock-s5-max/">Roborock</a> versus <a href="https://xm.cz/xiaomi-mi-robot-vacuum-mop-pro_z1806/">Vacuum Mop Pro</a> (dík V. K.).</li>
<li>Budeme si volat s Czechitas o tom, jakým způsobem bych jim mohl dávat data o pracovních nabídkách. Zamyslel jsem se tedy nad tím, co vše bude potřeba udělat, abych jim ta data mohl dávat a jaké změny v datovém modelu by bylo dobré uskutečnit. Fajn je, že to pomůže i plánovanému AI na filtrování nabídek.</li>
<li>Díky tomu, že <a href="https://www.youtube.com/watch?v=1-Bwa7yp0C4">Petrova přednáška je veřejně</a>, napadlo mě, že se víc lidí dostane na YT profil JG, což potvrzují i notifikace o tom, že se sem tam někdo přihlásí k odběru. Aby ten profil nebyl úplně prázdný, založil jsem aspoň <a href="https://www.youtube.com/playlist?list=PLiaHIMi6VCC9YA_zCGZLbq_te630DWSSe">playlist s přednáškami, které jsem dělal jinde než v klubu</a>.</li>
<li>Pod <a href="https://github.com/twbs/bootstrap/issues/34813">issue o nečitelnosti písma</a> stále nic, akorát <a href="https://github.com/twbs/bootstrap/issues/34813#issuecomment-908714907">se připomenul</a> Tomáš Janoušek se svým Sherlock Holmes článkem, který vysvětluje, proč se ta věc děje. Tak jsem si jej konečně přečetl (měl jsem ho v Pocketu už sto let) a naznal, že asi prostě budu muset to písmo dát tlustší (já vím, Dane, že jsi mi to říkal už na začátku). Vyladil jsem to tedy a nakonec to nevypadá tak strašlivě ani na tom macOS, no.</li>
<li>Během 7 dní od 30.8. do 5.9. jsem při procházkách nachodil 11 km, ujel na kole 2 km. Celkem jsem se hýbal 6 hodin a zdolal při tom 13 kilometrů.</li>
</ul>
<h2 id="co-planuji">Co plánuji<small class="permalink"><a href="#co-planuji" title="Odkaz na tento nadpis"><i class="bi bi-link-45deg"></i></a></small></h2>
<p>Tři věci, které bych chtěl zvládnout udělat příště:</p>
<ol>
<li>Pokračovat v CSS pro novou příručku. Portovat stránku <a href="https://junior.guru/motivation/">Motivace</a> na <a href="https://junior.guru/handbook/motivation/">tajnou novou stránku</a> a tunit ji tak dlouho, dokud se mi nebude líbit.</li>
<li>Mrknout na bota v Discordu a zkusit do něj přidat něco z následujícího:<ul>
<li>Mrknout zda neexistuje funkční verze ukončeného <a href="https://github.com/Rapptz/discord.py">discord.py</a>, která zvládá thready.</li>
<li>Automatické pinování záznamů přednášek v kanálu #oznámení.</li>
<li>Dávat k nabídkám práce rovnou palec nahoru a dolů, ať lidi tuší, že mohou hlasovat. (Skvělý nápad, <a href="https://coreskill.tech/">Dane</a>!)</li>
<li>Oznamování sponzorů a lepší viditelnost sponzorů v klubu skrze role, příspěvky, apod.</li>
</ul>
</li>
<li>Rozjet nějak v klubu pravidelný pokec mezi členy, kteří si chtějí procvičovat anglickou konverzaci. Tohle pořád ještě moc nevím jak udělat, ale už je potřeba do toho říznout a prostě to zkusit, jakkoliv, a následně upravovat a ladit.</li>
</ol>
<p>A, ehm, vymyslet ten systém, při kterém zvládám zároveň pečovat o dítě a pracovat. Tahle věta tu možná bude ještě dlouho :D A užít si s kočárem <a href="https://facebook.com/events/504884303959208/">Žižkovské mezidvorky</a>! Dojděte, je to moc fajn akce.</p>
<h2 id="a-co-vy">A co vy?<small class="permalink"><a href="#a-co-vy" title="Odkaz na tento nadpis"><i class="bi bi-link-45deg"></i></a></small></h2>
<p>Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem <a href="https://honzajavorek.cz/blog/neni-to-zavod/">můžete vykašlat</a>. Není zač!</p>
<h2 id="co-me-zaujalo">Co mě zaujalo<small class="permalink"><a href="#co-me-zaujalo" title="Odkaz na tento nadpis"><i class="bi bi-link-45deg"></i></a></small></h2>
<p>Když si něco přečtu nebo poslechnu a líbí se mi to, <a href="https://getpocket.com/@honzajavorek">sdílím to na Pocketu</a>. Od posledních poznámek jsem sdílel toto:</p>
<ul>
<li><a href="https://www.apitree.cz/blog/jak-jsem-se-stal-vyvojarem">Jak jsem se stal vývojářem</a><br>Moc hezká success story!</li>
<li><a href="https://semianalysis.substack.com/p/the-semiconductor-heist-of-the-century">The Semiconductor Heist Of The Century | Arm China Has Gone Completely Rogue, Operating As An Independent Company With Inhouse IP/R&amp;D</a><br>Arm si v Číně založil pobočku. Pobočka si vzala IP, tzn. veškeré know how a intellectual property, vyhlásila nezávislost a pokračuje s vývojem úplně vlastních čipů. Tududum tum.</li>
<li><a href="https://www.seznamzpravy.cz/clanek/komentar-tricitka-ve-mestech-ma-smysl-vetsi-nez-26-pruhu-173350">Komentář: Třicítka ve městech má smysl. Větší než 26 pruhů</a><br>„Ani 16 pruhů nestačilo, a proto se dálnice opět přifoukla – tentokrát na 20 pruhů. Neuvěříte, co se stalo dál – dálnice se opět záhy naplnila na maximum a zácpy se o třetinu zhoršily. Aktuální šířka je impozantních 26 pruhů a Katy Freeway dál patří mezi nejucpanější dálnice světa.“</li>
<li><a href="https://denikn.cz/693613/klimaticka-zmena-nebude-povlovna-prichazi-v-podobe-extremniho-pocasi-pozaru-a-zaplav/?cst=9c70491733fcbb9303254b823ffd53142ae3bbca">Letošní rok by měl Západu otevřít oči, do společné planetární lodi teče. Mírné léto v Česku by nás nemělo mýlit</a><br>Koubský o klimatu. Naštěstí u nás před volbami řešíme zmrzlinu, ta se bude v tom pekle rozhodně hodit.</li>
<li><a href="https://www.quantamagazine.org/animals-can-count-and-use-zero-how-far-does-their-number-sense-go-20210809">Animals Count and Use Zero. How Far Does Their Number Sense Go?</a><br>Takové to když včely a vrány umí matiku skoro líp než já :(</li>
<li><a href="https://www.bbc.com/worklife/article/20210617-does-motherhood-belong-on-a-resume">Does motherhood belong on a resume?</a><br>Článek na BBC rozebírá, zda patří péče o dítě do CV. Když už většina péče padá na hlavu ženám, což se projevilo i při pandemii a práci/výuce z domova, měly by z toho mít respektovaný zářez v CV. Může ale záznam o mateřství i uškodit, kvůli předsudkům?</li>
<li><a href="https://www.thebehavioralscientist.com/articles/the-death-of-behavioral-economics">The death of behavioral economics</a><br>Článek o tom, že behaviorální ekonomie nejspíš vůbec nefunguje a že stojí na chatrných základech. Četl jsem několik knih od Dana Arielyho a behaviorální ekonomii jsem bral jako hotovou věc. Toto je teda slušná obžaloba.</li>
<li><a href="https://a2larm.cz/2021/09/ideje-pockaji-az-porazime-babise-na-kampani-s-milionem-chvilek/">Ideje počkají, až porazíme Babiše! Na kampani s Milionem chvilek</a><br>„Podobně jako aktivisté Milionu chvilek se pozitivně naladění občané často snaží své kritické spoluobčany poučovat v domnění, že druhá strana jenom nemá ty správné informace. Lidé v průzkumu definovaní jako ‚kritičtí‘ ale naopak často mají pocit, že jejich každodenně prožívaným socioekonomickým problémům nikdo nevěnuje pozornost.“</li>
<li><a href="https://www.eff.org/deeplinks/2021/09/delays-arent-good-enough-apple-must-abandon-its-surveillance-plans">Delays Aren't Good Enough—Apple Must Abandon Its Surveillance Plans</a><br>„EFF is pleased Apple is now listening to the concerns of customers, researchers, civil liberties organizations, human rights activists, LGBTQ people, youth representatives, and other groups, about the dangers posed by its phone scanning tools. But the company must go further than just listening, and drop its plans to put a backdoor into its encryption entirely.“</li>
<li><a href="https://www.startupjobs.cz/newsroom/misto-hercu-umela-inteligence-editor-hlasem-umi-prevest-texty-do-audia-behem-vteriny">Místo herců umělá inteligence. Editor Hlasem umí převést texty do audia během vteřiny</a><br>Hezký nápad a provedení</li>
</ul>
<p><small>Upozorňuji, že to není vše, co jsem přečetl, slyšel nebo viděl, ale jen zlomek, který mě zaujal. K vygenerování tohoto seznamu jsem použil vlastní knihovnu <a href="https://pypi.org/project/pocket-recommendations/">pocket-recommendations</a>. Věci, které jsem sdílel v den psaní minulých poznámek, se opakují i v těch dalších a je to záměr, ne chyba.</small></p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 16 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-telegram"></i> <a href="https://t.me/honzajavorekcz">Telegram</a>
        </li>
        <li class="bio-links-item">
          <i class="bi bi-mastodon"></i> <a href="https://mastodonczech.cz/@honzajavorek">Mastodon</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2023 —
        <a href="https://honzajavorek.cz/blog/tydenni-poznamky-nastenka-mouder-a-prvni-pribeh/">
          Týdenní poznámky: Nástěnka mouder a první příběh</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-play-btn"></i> <a href="https://junior.guru/courses/">Kurzy</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2023 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>