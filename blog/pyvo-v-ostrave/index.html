<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/pyvo-v-ostrave/">
    <title>Pyvo v Ostravě &mdash; Javorové lístky</title>

    <meta property="og:title" content="Pyvo v Ostravě &mdash; Javorové lístky">
    <meta property="og:url" content="https://honzajavorek.cz/blog/pyvo-v-ostrave/">

    <link href="https://mastodonczech.cz/@honzajavorek" rel="me">

        <meta property="og:image" content="https://honzajavorek.cz/images/theme/honza.jpg">
    <meta name="twitter:image" content="https://honzajavorek.cz/images/theme/honza.jpg">
    <meta name="twitter:card" content="summary">


    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2013-11-11T21:06:23+01:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Pyvo v Ostravě
    <small class="permalink">
      <a href="https://honzajavorek.cz/blog/pyvo-v-ostrave/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2013-11-11T21:06:23+01:00">
          11. 11. 2013
        </time>
      </li>
      <li class="info-readtime">
        <i class="bi bi-stopwatch"></i>
        7
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/pyvo-v-ostrave&interval=week&start=2013-11-11T21:06:23+01:00&end=today" target="_blank" rel="noopener">
            Návštěvnost
        </a>
      </li>
    </ul>
  </footer>
  <main class="article-content clearfix">
      <div class="alert alert-warning" role="alert">
        <p>
          <i class="bi bi-exclamation-triangle-fill"></i>
          Tento článek vyšel
          <strong>před 11 lety</strong>.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p>Možná jste to zaznamenali, možná ne, každopádně proběhlo minulý týden ve čtvrtek (tj. 7. 11.) <strong>první Pyvo v Ostravě</strong>. Sponzorovaly jej <strong>dvě firmy</strong>, byly dvě krátké <strong>přednášky</strong> a přišlo kolem <strong>třiceti účastníků</strong>, což považuji za velký úspěch. Akce byla totiž organizována poměrně <em>punkově</em> a očekávání nebyla naprosto žádná. Místní příjemně překvapili a byl z toho parádní večer.</p>
<figure class="figure"><img alt="Pyvo v Ostravě" src="https://honzajavorek.cz/images/ostrava-pyvo.png" class="img-fluid figure-img rounded"></figure>
<p>Za ty necelé tři roky, co v Brně pořádáme setkání přátel programovacího jazyka Python, se povedlo navázat vztahy s <a href="http://lanyrd.com/series/praha-pyvo/">Prahou</a>, <a href="http://rubyslava.sk/">Bratislavou</a> a dokonce i <a href="http://vienna-rb.at/">Vídní</a>. Sjednotili jsme komunitu, srazům jsme dali jednotnou značku, <em>Pyvo</em>. Co mě ale mrzelo, byl fakt, že nemáme <strong>spřátelený sraz v Ostravě</strong>.</p>
<p>Půlku života jsem prožil v Karviné, městě pár kilometrů na východ od Ostravy, přímo na hranicích s Polskem. K "regionu razovitemu" mám tedy vztah a sám si moc dobře pamatuju, jak mě kdysi štvalo, že se všechno zajímavé děje jen v Praze, nanejvýš v Brně. Že jsme jen takovým ocáskem republiky, na který nikdo nikdy nepamatuje. Jako by tam nežilo <a href="https://cs.wikipedia.org/wiki/Ostrava#cite_note-pocet_obyvatel-1">více než 500 000 obyvatel</a>. Dnes už to tak tragické není - Ostrava hostí spoustu zajímavých akcí z nejrůznějších oblastí a některé <a href="http://solocolours.cz/">koncerty</a> aj. události se dokonce konají exkluzivně pouze tam. I srazů je tam <a href="http://ovacom.cz/">nesčetně</a>. Přesto ve mě ale dávná křivda doutnala...</p>
<p>Ostrava je navíc opravdu velkou spádovou oblastí. Například v mnoha českých městech by další Pyvo neuspělo, protože jsou příliš blízko Praze, kde už sraz je a lidé se tam sjedou spíš, než aby podporovali malou lokální komunitu (na to nám zřejmě trpí i Plzeň). Ostrava ale nespadá nikam k Brnu. Ostrava je sama o sobě <strong>centrem velkého území, kam se mají lidé sjíždět</strong>.</p>
<figure class="figure"><img alt="Uvítací slajd" src="https://honzajavorek.cz/images/ostrava-front.jpg" class="img-fluid figure-img rounded"></figure>
<p>Nakoplo mě pár příspěvků na <a href="https://www.facebook.com/groups/pyonieri/">Pyonýrech</a>, naší Facebookové skupině, kde se čas od času nějaký Ostravak sháněl po místním srazu. Chtěl jsem mít mapku na <a href="http://python.cz/#pyvo">python.cz</a> rovnoměrně rozloženou, chtěl jsem mít možnost napsat, že i lidé ze Severní Moravy mají kam zajet na sraz. Zkusil jsem namotivovat pár místních, aby se do organizace vlastního setkání pustili, ale ani když jsem slíbil, že do Ostravy přijedu, předám know-how a se vším "vlastnoručně" pomůžu, nic se stále nekonalo.</p>
<p>Rozhodl jsem se tedy, že zkusím ještě silnější impuls - <strong>zorganizovat Pyvo v Ostravě sám</strong>. Zlákal jsem na tento bláznivý nápad i Petra Viktorina, s nímž pořádám brněnské Pyvo a společně jsme, zaštítěni <a href="http://pyvec.org/">Pyvcem</a>, domluvili určitou podporu v <a href="http://cz.redhat.com/">RedHatu</a>. Pak už to bylo jen na nás - zajet do Ostravy, vybrat vhodné místo, zarezervovat jej a zpropagovat událost. Řekli jsme si, že zkusíme Pyvo v Ostravě párkrát zorganizovat sami a uvidíme, jestli se místní chytí. Dále jsme se v názorech rozcházeli - já jsem řekl, že pokud se nechytí a Ostravaci si jej nepřeberou, po třech pokusech se na to vykašlu, protože dvě Pyva za měsíc by dlouhodobě organizoval jenom šílenec. Petr je zřejmě šílenec, takže zastává názor, že třikrát je málo a i kdyby to hned nepadlo na úrodnou půdu, musí se tomu dát delší šance.</p>
<p>Celé zorganizování srazu vypadalo nějak takto:</p>
<ul>
<li><strong>Vybrali jsme vhodné datum.</strong> Bylo důležité, aby se příliš nekrylo s jinými Pyvy, nebyl to pátek a aby se to dalo opakovat každý měsíc.</li>
<li><strong>Vybrali jsme vhodnou hospodu.</strong> Pro Ostravaka zřejmě snadná záležitost, no my tam jeli na otočku a poctivě jsme několik míst předem prošli.</li>
<li><strong>Zarezervovali jsme hospodu.</strong> Zde bylo potřeba trochu zainvestovat, protože salonek byl placený, ale takovou věc hravě zvládne vyřešit <a href="http://pyvec.org/">Pyvec</a>, občanské sdružení na podporu Pythonu u nás. (Ano, určitě v Ostravě existují i jiné vhodné hospody, kde to je pouze za útratu, ale my je nenašli - klidně zasílejte tipy.)</li>
<li>Vyvěsili jsme událost <a href="https://www.facebook.com/events/536451183099303/">na Facebook</a> a <a href="http://lanyrd.com/2013/ostravske-pyvo-prvni/">na Lanyrd</a>.</li>
<li><strong>Začali jsme Pyvo v Ostravě propagovat</strong> na Facebooku, Twitteru, napsal jsem <a href="http://www.zdrojak.cz/zpravicky/pyvo-i-v-ostrave-7-listopadu/">zprávičku na Zdroják</a>, apod.</li>
<li>Koukali jsme, <strong>jestli tam chce vůbec někdo přijít</strong>. Zjišťovali jsme zhruba počet kvůli rezervaci místa.</li>
<li>Čekali jsme, <strong>jestli se někdo ozve s vlastní přednáškou</strong>. Úplně sami se ozvali dva lidé.</li>
<li><strong>Přijeli jsme</strong> na místo včas, objednali si pivo, těsně před zahájením jsem dotvořil "uvítací slajd" a udělali jsme malé zahájení ve stylu stand-up comedy, aby to jakože nějak začalo.</li>
<li>Zjistil jsem, že jsem nevzal kameru, takže jsme přednášky <em>punkově</em> <strong>natočili aspoň na můj foťák</strong>.</li>
<li><strong>Povídali jsme si</strong> s lidma.</li>
</ul>
<figure class="figure"><img alt="Přednáška" src="https://honzajavorek.cz/images/ostrava-back.jpg" class="img-fluid figure-img rounded"></figure>
<p>No, vlastně to není úplný seznam, ale chtěl jsem ukázat, že <strong>ty hlavní věci byly poměrně jednoduché</strong> a místního člověka by nic nestály. Ve skutečnosti jsem zkoušel na koleně rozjet takovou menší <em>propagační kampaň</em> a pohrával jsem si s efektem překvapení, takže:</p>
<ul>
<li>Událost na Facebooku se ze začátku jmenovala <em>Něco UŽASNEHO</em> a až postupně jsem tam odhaloval různé detaily.</li>
<li>Na konci léta jsem hledal nějaké lidi kolem Ostravy, kteří by se se mnou podíleli na "tajném projektu". Ozvala se mi jich asi desítka. Odepsal jsem, že zatím je vše v přípravách a hned jak budu vědět detaily, ozvu se jim s bližšími informacemi. Jejich kontakty jsem si uschoval a při <em>odhalení</em> události jsem jim napsal, že hledám lidi, kteří na Pyvo přijedou a nejlépe ještě pomohou s organizací. <small>Nejlepší reakce na můj inzerát byla <a href="https://www.facebook.com/groups/pyonieri/permalink/631294410216073/?comment_id=631306370214877&amp;offset=0&amp;total_comments=8">tahle</a>.</small></li>
<li>Ve fázi propagace jsem vyhledal co nejvíce relevantních ostravských IT firem a pokusil se je na Pyvo pozvat. Oslovil jsem také snad každou místní komunitu, která mívá nějaký svůj sraz, s prosbou, zda-li by nám nepomohli s propagací. Našel jsem si na Twitteru ostravské <em>influencery</em>, které jsem rovněž poprosil o předání zprávy dál. Jak se později ukázalo, klíčové bylo nechat pozvánku probublat i na elektronické vývěsky univerzit.</li>
</ul>
<figure class="figure"><img alt="Spamování na Twitteru" src="https://honzajavorek.cz/images/ostrava-napyvo.png" class="img-fluid figure-img rounded"></figure>
<p>Věci výše byly jednoznačně něco navíc, rozhodně není potřeba je dělat před každým srazem a nejspíš i ten první by se bez nich obešel, jen by asi proběhl ve skromnějším duchu. Snažil jsem se ale takto "propagačně" vymačkat z Ostravy maximum, protože <strong>jsem neměl prakticky žádné kontakty na místní</strong>. Zpočátku nebylo moc čeho se chytit a když už jsem se rozjel, nešlo to zastavit. Zajímalo mě, jestli lze tímto způsobem událost opravdu dostat do povědomí a zabránit tomu, aby se jí účastnily jen tři osoby z Brna. <strong>Bavilo mě to.</strong> Nemohl jsem se odtrhnout od vymýšlení dalších a dalších způsobů, jak informaci dostat mezi cílovou skupinu a musím říct, že jsem nakonec ani nevyčerpal vše, co mě napadlo.</p>
<p>Už na srazu se mi ozvalo pár lidí, kteří byli rádi, že se akce objevila i v Ostravě a <strong>zvažovali i pomoc s organizací</strong>. Překvapil mě rychlý spád věcí a velice potěšil. Trochu jsem se bál, že může Ostrava na celý ten náš počin reagovat i negativně - že je beru jako nějaké pohanské území, kam přijíždím z Brna s křížovou výpravou, abych jim tam jakože přivezl nějakou tu pražsko-brněnskou kultůru.</p>
<p>Zpětně hodnotím akci jako <strong>velice povedenou</strong>. <a href="http://www.netdevelo.cz/">netdevelo</a> se samo nabídlo, že každému zaplatí dvě piva zdarma. Jak už jsem psal, dva lidi se <strong>sami přihlásili s přednáškou</strong>. Dorazila <strong>spousta studentů se zájmem prozkoumat Python</strong>. Dorazilo <strong>víc lidí, než běžně dojde na brněnský sraz</strong>. Atmosféra byla parádní, všichni živě diskutovali a věřím, že se na místě vytvořilo <strong>mnoho nových kontaktů</strong>.</p>
<figure class="figure figure-blockquote figure-tweet"><blockquote class="twitter-tweet blockquote-tweet blockquote"><p>neni jich tam malo na tom <a href="https://twitter.com/search?q=%23pyvo&amp;src=hash">#pyvo</a> ostrava!!! <a href="http://t.co/VwU2X1y23h">pic.twitter.com/VwU2X1y23h</a></p></blockquote>

<figcaption class="blockquote-footer"> Pojďte na pyvo! (@naPyvo) <a href="https://twitter.com/naPyvo/statuses/398562811392978945">November 7, 2013</a></figcaption></figure><p>Přátelé z <em>regionu</em>, jestli čtete tento článek a uvažujete o tom, že Pyvo v Ostravě přeberete, vězte, že už se není čeho bát. <strong>Nejtěžší je začít a to už jsme udělali.</strong> Příští sraz bude <strong>5. 12.</strong> a jediné, co je potřeba udělat, jsou tyto věci:</p>
<ul>
<li><strong>Zarezervovat</strong> hospodu.</li>
<li><strong>Vyvěsit akci</strong> na Facebook, Lanyrd a Twitter.</li>
<li>Nechat lidi, aby si nahlásili <strong>přednášky</strong>, případně si připravit svoji, nebo si někoho vytipovat a napsat mu.</li>
<li>Po srazu si <strong>nechat proplatit</strong> pronájem salonku (= jeden e-mail na <a href="http://pyvec.org/">Pyvec</a>).</li>
<li><strong>Vyptat slajdy</strong> od přednášejících a hodit je do archivu na Lanyrd.</li>
</ul>
<p>Vše ostatní je bonus. Můžete vzít foťák a zkusit přednášky natočit, můžete si vymyslet cokoliv dalšího, ale není to nic, bez čeho by sraz nebyl. Můžete v budoucnu <a href="http://www.coderswithoutborders.eu/">objet okolní srazy</a> a podívat se, jak to žije jinde, načerpat inspiraci, získat další kontakty. Můžete si udělat <a href="https://github.com/rubyslava/bookshelf">vlastní knihovnu</a>. Můžete si <a href="https://www.facebook.com/photo.php?fbid=507496402645746&amp;set=a.507496165979103.1073741825.358777047517683">upéct dort</a>. Je to na vás! Vtiskněte Ostravskému Pyvu vlastní tvář, <strong>propůjčete mu kousek své duše, a ono se vám odmění</strong> - spoustou nových přátel, kolegů, nových možností a úžasných zážitků.</p>
<figure class="figure"><img alt="Diskuse" src="https://honzajavorek.cz/images/ostrava-talk.jpg" class="img-fluid figure-img rounded"></figure>
<p>Takže? <strong>Hurá do toho!</strong> Napište nám, my vás přidáme <a href="https://trello.com/b/Mi3dSO22/ostrava-rutina-ka-deho-srazu">do Trella, kam si píšeme úkoly</a>, a je to.</p>
<p>A <strong>proč má vůbec takovéto srazy smysl konat?</strong> To si přečtěte v <a href="http://blog.urbasek.cz/proc-poradam-srazy-vyvojaru/">článku Jirky Urbáška</a>, pořadatele <a href="http://iosova.cz/">iOSOVA</a>. Sám bych to lépe nenapsal. Uvidíte, že i dobrovolným organizátorům z pořádání srazů plynou podstatné výhody.</p>
<p><small>Fotky jsou od <a href="https://www.facebook.com/pavlozs">Pavla Duroně</a>, díky!</small></p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 17 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-mastodon"></i> <a href="https://mastodonczech.cz/@honzajavorek">Mastodon</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2024 —
        <a href="https://honzajavorek.cz/blog/tydenni-poznamky-vedlejsak-v-apify-a-velikonoce/">
          Týdenní poznámky: Vedlejšák v Apify a Velikonoce</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-play-btn"></i> <a href="https://junior.guru/courses/">Kurzy</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2024 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>