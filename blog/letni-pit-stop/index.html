<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/letni-pit-stop/">
    <title>Letní pit stop &mdash; Javorové lístky</title>

    <meta property="og:title" content="Letní pit stop &mdash; Javorové lístky">
    <meta property="og:url" content="https://honzajavorek.cz/blog/letni-pit-stop/">

    <meta property="og:image" content="https://honzajavorek.cz/images/pitstop.jpg">
    <meta property="og:image:width" content="1024">
    <meta property="og:image:height" content="576">
    <meta name="twitter:image" content="https://honzajavorek.cz/images/pitstop.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2023-08-07T00:00:00+02:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Letní pit stop
    <small class="permalink">
      <a href="https://honzajavorek.cz/blog/letni-pit-stop/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2023-08-07T00:00:00+02:00">
          7. 8. 2023
        </time>
      </li>
      <li class="info-readtime">
        <i class="bi bi-stopwatch"></i>
        18
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/letni-pit-stop&interval=week&start=2023-08-07T00:00:00+02:00&end=today">
            Návštěvnost
        </a>
      </li>
    </ul>
  </footer>
  <main class="article-content clearfix">

    <div><div><div><div><p>Už několik měsíců po očku sleduji <a href="https://junior.guru/open/">čísla a grafy</a> související s junior.guru a bohužel se stále potvrzuje můj pocit, že něco není v pořádku.
Abych zvrátil nepříznivé trendy, potřebuji se na chvíli zastavit a promyslet, co dál.
Protože mě baví F1, pojmenoval jsem si to letní <a href="https://en.wikipedia.org/wiki/Pit_stop">pit stop</a>.</p>
<figure class="figure"><img alt="Zastávka v boxech, McLaren F1, Bahrain 2023" src="https://honzajavorek.cz/images/pitstop.jpg" class="img-fluid figure-img rounded"><figcaption class="figure-caption">
Fotka z <a href="https://cars.mclaren.com/en/experiences/lifestyle/las-vegas-grand-prix-2023">upoutávky na letošní Las Vegas GP</a>, stažená z webu McLarenu. Nic legálnějšího jsem nesehnal, ač jsem se fakt snažil. Chopte se mě pochopové!</figcaption></figure>
<p>Stejně jako všechno ostatní tady na blogu, tento článek píšu hlavně sám pro sebe.
Psaní znamená myšlení.
Když si myšlenky sepíšu, musím je nějak formulovat, a díky tomu jsou promyšlenější.
Také se k nim pak mohu snadno vracet.
Ostatně, už dříve jsem tady podobné články měl:</p>
<ul>
<li><a href="content/2021-01-11_spoustim-klub.md">Spouštím klub</a>, leden 2021</li>
<li><a href="content/2022-12-15_moje-nova-strategie-na-socialni-site.md">Moje nová strategie na sociální sítě</a>, prosinec 2022</li>
<li><a href="content/2022-12-26_strategie-na-2023.md">Strategie na 2023</a>, prosinec 2022</li>
</ul>
<p>U všech platí, že v nich především „přemýšlím nahlas“.
Nestěžuju si.
Jestli vás to baví číst, tak si to klidně čtěte.
Jestli mi k tomu chcete něco napsat, tak mi to klidně napište.</p>
<h2 id="cervenec-s-cisly">Červenec s čísly<small class="permalink"><a href="#cervenec-s-cisly" title="Odkaz na tento nadpis"><i class="bi bi-link-45deg"></i></a></small></h2>
<p>Než jsem začal přemýšlet o změnách, chvíli jsem trendy jen sledoval.
Nechtěl jsem cukat kormidlem při prvním mráčku na obzoru.
Po pár měsících už mi přišlo, že jde spíš o realitu než jen tušení a že jde spíš o trend než anomálii.</p>
<p>Chtěl jsem s tím něco udělat, ale neměl jsem data, na základě kterých bych se mohl rozhodovat.
Před časem jsem si totiž nějaká omylem smazal a hodně grafů bylo neúplných.
Také jsem sbíral důležitá data, která jsem však neměl nikde zpracovaná.
Například odpovědi na otázku „Jak ses dozvěděl(a) o junior.guru?“, nebo vzkazy, které lidi píšou, když ruší členství v klubu.</p>
<p>Vyhrnul jsem rukávy a šel grafy předělat.
Našel jsem způsob, jak si stáhnout data o příchodech a odchodech.
Našel jsem alternativní data ke smazaným.
To vše jsem dostal do systému a vykreslil do sloupečků a koláčů.
To vše mi zabralo velkou část července.</p>
<h2 id="finance">Finance<small class="permalink"><a href="#finance" title="Odkaz na tento nadpis"><i class="bi bi-link-45deg"></i></a></small></h2>
<p>Mnoho stresu v posledních měsících měly na svědomí příjmy a výdaje, ale to se teď na nějakou dobu vyřešilo.
Vloni v září jsem změnil ceník pro firmy.
Jednak jsem chtěl zdražit, jednak přeskupit firmy tak, aby mě podporovalo méně firem za více peněz, díky čemuž se zjednoduší domlouvání partnerství a ubude režie.</p>
<p>To se povedlo, ale nebylo příjemné sledovat, jak jednotlivé firmy odpadávají a přestávají junior.guru podporovat.
Mnohdy mě zachvátila nejistota, jestli to vyjde.
Stouply mi životní náklady, musel jsem posunout finanční cíl na pravidelný měsíční příjem, a zároveň jsem rozjížděl věci, které stojí peníze.
Sehnal jsem si kancelář, byť velmi levnou, nebo nakupuji služby jako produkci videa, produkci podcastu, apod.</p>
<p>Zůstane dost firem, které prodlouží partnerství? Objeví se nové? Hodí to ve výsledku dost peněz na to, aby bylo na provoz?
V době, kdy všichni mluví o ochlazení trhu, zpomalení, krizi, zastaveném náboru.
V době, kdy Czechitas <a href="https://drive.google.com/file/d/1cmsaXnb3wZUtnwwj7NP7Pfrix-z7onZg/view">hledají peníze</a> a drasticky škrtají, nebo kdy Red Hat – hlavní dlouhodobý partner junior.guru – propouští lidi.</p>
<p>No, nakonec to nějak vychází.
Pouze u jedné firmy dokážu jednoznačně dotrasovat, že v partnerství vidí hodnotu, ale teď kvůli situaci na trhu nemají peníze.
Další odešly, protože mě chtěly hlavně podpořit v tom, co dělám, ale teď už je na ně můj ceník moc drahý.
To je asi v pořádku.
Jak jsem psal, chtěl jsem mix firem přeskládat tak, aby jich zůstalo méně, zato těch, které vidí v partnerství víc „tvrdé“ hodnoty a jsou ochotné zaplatit víc peněz.
A některé firmy odešly právě proto, že partnerství nedokázaly využít a „tvrdou“ hodnotu neviděly.
O tom se rozepíšu níže.</p>
<p>Aktuálně mám 60.000 Kč čistého měsíčně, což je tak tak.
Komu se to zdá hodně, nechť se podívá, za jaké ceny se žije v širším centru Prahy a za kolik jsou tady tržní nájmy bytů.
Abych měl rezervy, nebo mohl víc investovat do rozvoje junior.guru, tak potřebuju víc, ale pro teď to takhle stačí.
Financemi se tedy nebudu chvíli zabývat a mám klid na to, abych řešil produkt.</p>
<h2 id="neexistujici-produkt-pro-firmy">Neexistující produkt pro firmy<small class="permalink"><a href="#neexistujici-produkt-pro-firmy" title="Odkaz na tento nadpis"><i class="bi bi-link-45deg"></i></a></small></h2>
<p>Za 2,5 roku existence klubu bych si měl připustit, že 9 z 10 firem neví, co má dělat s přístupem do komunity.
Většina z toho, co nabízím, je nějaká forma náboru či budování značky.
Nábor je fajn, pokud firma zrovna nabírá, ale juniory někteří partneři nechtěli ani v době konjunktury a spolupráci s junior.guru si zařadili spíš do <a href="https://cs.wikipedia.org/wiki/Spole%C4%8Densk%C3%A1_odpov%C4%9Bdnost_firem">CSR</a>.
Skoro vše, co nabízím, přidělává firmám práci.
Budování značky je fajn, ale málokterá firma pro to chce udělat i něco víc, než na to jen hodit peníze.
Nikdo nemá čas se tomu věnovat a po roce nemají důvod partnerství prodloužit.
A když přijde krize, tak se nábor, CSR i marketing ořežou jako zbytné výdaje.</p>
<p>Je fascinující, že ani po 3,5 letech existence junior.guru stále nemám pro firmy jasný produkt.
V jádru je junior.guru pro juniory.
Takže vždy vytvořím něco primárně pro ně a pak vymýšlím, jak bych to přeprodal i firmám.
Nabídky práce? Shánějte začátečníky!
Příručka? Dejte si logo!
Klub? Přijďte si povídat, přednášet, juniory vyhlížet!
Podcast? Pozveme vás!
Katalog kurzů? Zvýrazněte se!</p>
<p>Nemyslím si, že nabízím něco, co nemá hodnotu.
Jen mi přijde, že charakter té hodnoty je pro firmy v kategorii „něco navíc“.
To může některým firmám stačit a možná je akorát mým úkolem je najít.
Ale i u nich se tahle kategorie škrtne z rozpočtu jako první, když jde do tuhého.
Chtěl bych nabízet produkt, který firmy budou chtít a budou si ho doporučovat.
Něco, co jim nebude přidávat práci, ale bude jim šetřit čas a peníze.</p>
<p>Myslím, že katalog kurzů se k tomu může přiblížit, protože se může stát zásadním marketingovým kanálem pro vzdělávací agentury.
Slovo „zásadním“ je důležité, bez toho to bude opět zbytná věc v jejich marketingovém mixu.
Kromě toho to chce ale podchytit i nabídku pro firmy, které zaměstnávají juniory.
Nápady mám, ale k realizaci je ještě dlouhá cesta.
Co chtějí firmy?
Především bez práce sehnat kandidáty, které s velkou pravděpodobností najmou.</p>
<p>Kdyby to vyšlo, mohl bych mít dva nebo tři samoobslužné produkty pro firmy, které jim šetří čas a peníze.
Pak bych mohl v podstatě vše, co firmám nabízím teď, zrušit.
Taky bych nemusel tolik času trávit komunikací s firmami a režií kolem toho.
Třeba bych pak měl poloviční stres a konečně bych dopsal i nějakou novou kapitolu do příručky.</p>
<h2 id="klesajici-pocet-clenu-v-klubu">Klesající počet členů v klubu<small class="permalink"><a href="#klesajici-pocet-clenu-v-klubu" title="Odkaz na tento nadpis"><i class="bi bi-link-45deg"></i></a></small></h2>
<p>Na přelomu roku jsem zdražil členství v klubu pro členy ze 109 Kč na 199 Kč měsíčně.
Jednak jsem měl pocit, že je dlouhodobě cena za členství podstřelená, jednak mi stouply náklady.
Cenu jsem skoro zdvojnásobil a nastavil ji tak, abych ji dlouho už nemusel měnit.
Z této nové ceny teď mohu navíc dělat i slevy, protože už není na spodní hranici možného.</p>
<p>Načasování nebylo moudré, protože v lednu do klubu vždy přijde nejvíc lidí a v grafech je špička i bez zdražení.
Zároveň to bylo uprostřed rozjeté paniky kolem ekonomické krize, kdy se hodně lidem zvedly životní náklady.
Jednotlivé faktory od sebe nelze zpětně snadno oddělit, vše se ovlivňuje dohromady.
Výsledkem je, že snažit se vyčíst něco z grafů za dané období je asi jako věštění z čajových lístků.</p>
<p>Počítal jsem s tím, že někdo z klubu odejde, ale i tak mě pokles překvapil.
Mezi lednem a červencem klesl počet členů o 117.
Srovnání s lednem není fér, protože jak jsem psal, v lednu je vždy špička.
I tak je to ale úbytek 70 členů oproti prosinci 2022.
Poprvé v historii klubu počet členů klesal.</p>
<p><a href="https://www.newslettery.cz/p/cerven-2023">Červnové Newslettery</a>, kde radím tvůrcům, začínají větou „Honza Javorek rozjel během pandemie placenou on-line komunitu na Discordu, která už má přes 400 členů a dnes tvoří hlavní část jeho příjmů.“
Trochu trapas, protože v době, kdy to vyšlo, jsem měl členů kolem 390 a číslo klesalo.</p>
<figure class="figure"><img alt="Vývoj členství" class="img-thumbnail img-fluid figure-img rounded" src="https://honzajavorek.cz/images/screenshot-2023-08-07-at-13-46-25.png"></figure>
<p>Proč je to vlastně problém?
Stejně jako u firem, se změnou ceny se změní mix lidí, pro které má klub hodnotu a mě by mělo stačit, pokud tím dosáhnu na stejné nebo vyšší finanční výsledky, že?
A psal jsem, že peněz mám teď dost.</p>
<p>No tak především nevím, na jakém čísle se to zastaví, z čehož mám stres.
Z grafu se může zdát, že propad se už stabilizoval a od června stagnuje.
Jenže je teprve začátek srpna, takže ve skutečnosti spíš nevím.</p>
<p>Taky si myslím, že je klub stále ještě ve fázi, kdy má růst.
Graf s počtem členů považuji za jeden z nejpodstatnějších, beru to jako jakési svoje vysvědčení.
Pokud je o klub zájem a lidé v něm zůstávají, dělám svou práci dobře.</p>
<p>Klub má podle mě potenciál mít klidně 500-1000 členů.
Může se stát, že v nějaký okamžik už nás bude moc a bude to nepříjemné, tak to budu řešit.
Aktuálně to tak ale není, prostor je.
A určitě jsem ani nedosáhl maximálního „podílu na trhu“ s juniory.
Velké komunity jako Czechitas nebo Holky z marketingu, byť dělají něco trochu jiného, mají čísla v tisících.</p>
<p>Nepotřebuji, aby komunita rostla skokově, ale růst by měla.
Klidně 5 členů měsíčně, pomalu, zdravě.
Bylo by víc peněz od juniorů, které považuji za své primární klienty.
Moje finance by byly stabilnější.
Šlo by investovat do dalších pěkných věcí, např. rozhovorů s juniory.
A klub by pomáhal víc lidem, bylo by v něm víc aktivních jedinců, bylo by to celé lepší.</p>
<h2 id="dalsi-nepekna-cisla">Další nepěkná čísla<small class="permalink"><a href="#dalsi-nepekna-cisla" title="Odkaz na tento nadpis"><i class="bi bi-link-45deg"></i></a></small></h2>
<p>Když jsem si prošel <a href="https://junior.guru/open/">čísla a grafy</a> shora dolů, došel jsem k těmto pozorováním a doměnkám:</p>
<ul>
<li>Vloni počet nově příchozích osciloval (od oka) mezi 60 a 80 měsíčně, odchodů bylo podobně, ale trošku míň, takže počet členů pomaličku rostl.
    Každopádně byl v klubu velký průtok, měsíčně kolem 70 lidí.</li>
<li>Po zdražení průtok strmě klesá a odchází víc lidí, než kolik jich přijde.
    V červenci přišlo do klubu nejméně lidí za celou historii.</li>
<li>Přichází méně individuálně platících členů.
    Konverze <em>trialu</em> (dvou týdnů zdarma) klesla z 38 % v březnu na 27 % v červenci.</li>
<li>V únoru byl velký <em>churn</em> (retence) 18 %, což se dalo čekat vzhledem k lednové špičce a zdražení.
    Pak se vrátil na 15 %, což je zhruba to, co měl klub celou dobu.
    V červenci skočil na 10 %, odešlo opravdu hodně málo lidí (a ještě méně lidí přišlo).</li>
<li>Podle ankety lidi neodcházejí nějak moc z toho důvodu, že by byl klub „drahý“.
    Kdo přichází nově, s cenou prostě počítá, takže toto pak není kritérium odchodu.
    Podle ankety lidi odcházejí, protože klub už nepotřebují, nebo jej potřebovali na omezenou dobu.
    Myslím si ale, že za tím je stejně cena.
    Třeba by zůstali, ale vzhledem k vyšší ceně už si rozmyslí, zda a jaký má klub přínos.
    Lidi tedy neřeknou, že klub je „drahý“, ale podle mě přísněji zkoumají hodnotu, kterou přináší.
    Nezůstávají už nad rámec užitné doby jen tak, byla by to totiž drahá sranda.</li>
<li>Spousta lidí samozřejmě klub ani nezkusí, protože jim to přijde drahé už na webu podle ceny a prodejní stránka je nepřesvědčila.</li>
<li>V lednu už byly na webu nové ceny.
    Nezabránilo to tomu, aby přišlo 86 lidí.
    V únoru pak ale odešlo 103 lidí.</li>
<li>Nejvýkonnější kanály pro příchod lidí do klubu jsou vyhledávání, doporučení známého a podcasty.</li>
<li>Podcasty jsou velmi efektivní, protože zřejmě přivádějí nejrelevantnější lidi.
    Ti se pak opravdu registrují a utrácí peníze.</li>
<li>Nezanedbatelným zdrojem návštěv je i Facebook, který se objevuje v <em>referralech</em> i v anketě.
    Přivádí relevantní lidi, kteří utrácí peníze.
    Jedná se především o facebookové skupiny s relevantním zaměřením, kde komentuji a něco doporučuji, nebo junior.guru doporučí i někdo jiný.
    Takže Facebook stále má nějaký smysl, ale např. nemá smysl měřit si tam počet followerů nebo psát něco na svůj či „firemní“ profil.</li>
<li>Celková návštěvnost webu trochu oproti loňskému roku klesla. Hodně klesla návštěvnost pracovních inzerátů, trochu klesá návštěvnost příručky. Naopak zájem o katalog stoupá vzhůru. Ostatní zůstává relativně stabilní, ale v absolutních číslech jsou na tom například prodejní stránka klubu i úvodní stránka hůře než před rokem.</li>
<li>Pracovní inzeráty, příručka a katalog konvertují na webu nejvíc lidí do klubu.</li>
<li>Paradoxně hodně návštěvnosti mají kapitoly příručky, které jsou nedopsané.
    Lidi tedy nejspíš přijdou a jsou zklamaní, že nenašli, co hledali.</li>
</ul>
<h2 id="tvrde-hodnoty">Tvrdé hodnoty<small class="permalink"><a href="#tvrde-hodnoty" title="Odkaz na tento nadpis"><i class="bi bi-link-45deg"></i></a></small></h2>
<p>Už jsem to trochu nastínil u firem, ale vlastně se to týká i klubu.
Nedávno psala <a href="https://rosie.land/">Rosie</a> tohle:</p>
<figure class="figure figure-blockquote"><blockquote class="blockquote">
<p>Most people don't actually want to participate in Town Halls. They want to be served or make progress in their life. Find a job. Sign up to an event. Meet and connect with people. To see progress. To find ways to rally, support and contribute along the way. And to see problems solved. They are there because they are invested in the ecosystem and care about the space the community exists in.</p>
</blockquote>
</figure><p>Má pravdu.
Všechno to komunitní blaho, které vytvářím, je strašně super.
Ale bylo by mnohem lepší, kdyby obsahovalo i „tvrdé hodnoty“.</p>
<p>Junior se chce naučit programovat a chce si sehnat práci v oboru.
Určitě mu hodně pomůže, když si o tom přečte, a taky mu hodně pomůže, když to celé může prodiskutovat s dalšími podobně naladěnými lidmi.
Když najde podporu, když si má kam dojít pro radu.
To všechno má velkou hodnotu.</p>
<p>Nedaří se mi to ale vysvětlit a prodat jako „tvrdou hodnotu“.
Nedá se to snadno změřit nebo garantovat.
Někteří lidé vidí hned, jak důležité to je, někteří až zpětně.
A spousta lidí si řekne, že se bez toho možná i obejde.</p>
<p>Co s tím?
Vilém onehdá <a href="https://bigvilik.com/2020/12/07/mm20-095-poznej-patiky/">napsal tohle</a>, marketingovou příručku ve třech bodech, podle které je zcela jasné, co mám dělat:</p>
<figure class="figure figure-blockquote"><blockquote class="blockquote">
<p>🤔 Spotřebitel produkt nezná, proto ho nekupuje<br>
 👉 Uváděj, ukazuj, nadchni!</p>
<p>🤔 Zná, přesto ho nekupuje<br>
 👉 Odstraň předsudky, vysvětluj benefity, zdramatizuj přísliby!</p>
<p>🤔 Zná i kupuje, ale ne od nás<br>
 👉 Odliš se, nebo zemři!</p>
</blockquote>
</figure><p>Taky mi přijde, že by se dalo těch „tvrdých hodnot“ přidat.
Jak jsem psal, junior se chce naučit programovat a chce si sehnat práci v oboru.
Můžu s tím nějak pomoci?
Co jsou na tom ty složité věci?
Podle mě vybírání kurzů a hledání práce.</p>
<p>Ještě pár měsíců zpět neexistoval <a href="https://junior.guru/courses/">katalog kurzů</a>, teď už existuje.
Teď to akorát vylepšit a víc propojit s klubem.</p>
<p>Hledání práce je to úplně nejtěžší.
Jak tam pomáhám?
Snažím se třídit pracovní inzeráty a naservírovat je juniorům až pod nos.
Jenže inzerátů teď ani tolik není a to třídění už jsem dlouho neměl čas vylepšit, takže má pochybnou kvalitu.
Budiž, inzeráty mají na mém webu stále celkem pěknou návštěvnost, ale nejsou nijak propojené s klubem kromě toho, že se v něm také objevují.</p>
<p>Příručka je plná rad, ale všichni, kdo jsme přečetli byť jedinou <em>self-help</em> knížku, víme, že přečíst a konat jsou dvě různé věci.
Měl bych juniorům nabídnout něco, co jim ušetří čas a nervy.
Za to budou ochotni platit i v době, kdy je peněz málo.
Už jsem to v klubu trochu naťukl a ohlas to celkem mělo…</p>
<figure class="figure"><img alt="Role „Aktivně hledám práci“" src="https://honzajavorek.cz/images/screenshot-2023-08-04-at-16-25-33.png" class="img-fluid figure-img rounded"></figure>
<h2 id="co-dal">Co dál?<small class="permalink"><a href="#co-dal" title="Odkaz na tento nadpis"><i class="bi bi-link-45deg"></i></a></small></h2>
<p>Nabízí se následující opatření.
Rozdělil jsem je do několika kategorií.</p>
<h3 id="tvrde-hodnoty-pro-juniory">Tvrdé hodnoty pro juniory<small class="permalink"><a href="#tvrde-hodnoty-pro-juniory" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>V klubu a na webu přitlačit na viditelnost archivu přednášek a podcastových epizod.</li>
<li>Vylepšit třídění pracovních inzerátů pomocí AI (zahrnuje i podporu pro slovenštinu).</li>
<li>Vytvořit MVP profilů juniorů, kteří si hledají práci.</li>
</ul>
<h3 id="tvrde-hodnoty-pro-firmy">Tvrdé hodnoty pro firmy<small class="permalink"><a href="#tvrde-hodnoty-pro-firmy" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>Vzdělávacím agenturám nabízet zvýraznění v katalogu.
    Ostatním firmám nabízet na maximum zjednodušený nábor „vysoce kvalitních“ juniorů.
    „Každý junior z junior.guru je odlitý v originální formě a ručně malovaný!“
    (…z reklamy na Kinder Surprise)</li>
<li>Zaškrtávátkový ceník, kde si každá firma namíchá to, co zrovna chce?</li>
</ul>
<h3 id="konverze-z-doporuceni">Konverze z doporučení<small class="permalink"><a href="#konverze-z-doporuceni" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>Zavedu podporu pro <em>refferals</em>.
    Člověk, který už v klubu je, by měl dostat slevu či nějaké výhody, pokud do klubu doporučí další lidi.</li>
</ul>
<h3 id="konverze-z-vyhledavani">Konverze z vyhledávání<small class="permalink"><a href="#konverze-z-vyhledavani" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>Zlepšit užitečnost produktů, které nabízím.
    Dopsat kapitoly v příručce, zlepšit design a kvalitu dat v pracovních inzerátech, vylepšovat katalog.
    Vše propojit víc s klubem pomocí <em>call to action</em> nebo upoutávek na probíhající diskuze.</li>
<li>Projdu si svůj sloupeček v Trellu, kde mám nějaké úkoly k SEO, a zkusím to všechno nějak zapracovat.</li>
</ul>
<h3 id="konverze-webovky">Konverze webovky<small class="permalink"><a href="#konverze-webovky" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>Na web dám políčko na sběr e-mailů, ačkoliv newsletter ještě neexistuje.
    Jednou bude a už na startu může mít nějaké odběratele.</li>
<li>Přitlačím na viditelnost úspěchů, které klub má.
    Vytvořím blog, do kterého přesunu existující <em>success stories</em> posbírané z internetu.
    Postupně budu přidávat rozhovory s juniory, kteří prošli klubem, nebo doporučení pro juniory od lidí z klubu.
    Z těch doporučení vytvořím nástěnku na <a href="https://cz.pycon.org/2023/">PyCon CZ</a>, na kterém se podílím a kde bude nejspíš junior.guru dost vidět.</li>
<li>Udělám lepší <em>homepage</em>, protože už zcela jakákoliv by byla lepší, než co tam je teď.
    Nemusím na tom půl roku vyšívat a dělat z toho vědu.
    „Uváděj, ukazuj, nadchni!“</li>
<li>Aktualizuji klubovou prodejní stránku.
    Lépe popisovat úspěchy klubu a lépe popisovat současnost.
    „Odstraň předsudky, vysvětluj benefity, zdramatizuj přísliby!“</li>
</ul>
<h3 id="konverze-trialu">Konverze trialu<small class="permalink"><a href="#konverze-trialu" title="Odkaz na tento nadpis"><i class="bi bi-link-45deg"></i></a></small></h3>
<ul>
<li>Udělám nový <em>onboarding</em> do klubu.
    Měl by lépe vysvětlovat, co tam lidé mohou dělat a k čemu je klub dobrý.</li>
<li>Bot by mohl někde oslavit, když nově příchozí člověk zůstane po trialu v klubu.</li>
</ul>
<h2 id="neni-toho-nejak-moc">Není toho nějak moc?<small class="permalink"><a href="#neni-toho-nejak-moc" title="Odkaz na tento nadpis"><i class="bi bi-link-45deg"></i></a></small></h2>
<p>Je.
Tohle všechno samozřejmě v krátkodobém horizontu nemám šanci stihnout.
Musím si teď vybrat jen pár věcí, kterým dám maximální prioritu.
Navíc mě čekají nějaké termíny, do kterých může být výhodné stihnout udělat některé změny:</p>
<ul>
<li><strong>1.9.</strong> (zbývá 24 pracovních dní) začátek školního roku a návrat lidí z dovolených,</li>
<li><strong>15.9.</strong> (38 dní) konference <a href="https://cz.pycon.org/2023/">PyCon CZ</a>,</li>
<li><strong>12.10.</strong> (65 dní) konference <a href="https://frontendisti.cz/konference">FrontKon</a>,</li>
<li><strong>20.11.</strong> (104 dní) Czech Digital Week, což je týden na podporu digitálního vzdělávání v ČR, na kterém spolupracuji s Úřadem vlády.</li>
</ul>
<p>Zkusím to vylučovacím způsobem:</p>
<ul>
<li>Profily juniorů jsou celý nový produkt.
    V hlavě ho sice ladím už 2,5 roku a mám několik velice konkrétních nápadů, jak by to mělo vypadat, ale je to hodně práce.
    Před pár měsíci jsem už rozjel katalog, který má stále kvalitu prototypu.
    Možná by nebylo moudré rozjíždět všechno najednou.
    Profily udělám příští rok.</li>
<li>Navíc chci profily spojit s pracovními inzeráty a ty jsou na staré infrastruktuře.
    Třídit nabídky pomocí AI je důležitý krok, ale nějaké nabídky to vyhazuje i teď a je to <em>good enough</em>.
    Zlepšení by těžko ze dne na den změnilo toky členů do klubu.
    Inzeráty udělám příští rok.</li>
<li>Firmy teď řešit nebudu.
    Sotva jsem je převedl na nové tarify, hned bych všechno měnil.
    Prodlužování partnerství bude pro většinu firem aktuální až s příštím rokem.</li>
</ul>
<p>Tvrdé hodnoty jsou důležité a musím k nim směřovat.
Zároveň jsou ale nejpracnější a nezvrátí trend v krátkodobém horizontu.
Vytyčuji si je jako dlouhodobější cíl.
Nyní si ale musím pomoci především z druhé strany, a to přivedením více lidí.
Je to věc, která reaguje pružněji a zároveň pracuje z velké části s tím, co už mám.
Přes veškeré nedostatky a nerealizované sny si myslím, že junior.guru už teď poskytuje lidem velkou hodnotu, za kterou stojí za to si zaplatit.
Akorát to neumím moc dobře vysvětlovat a přesvědčit o tom dost lidí.
Vychází mi z toho následující:</p>
<ol>
<li>Nový blog a lepší <em>success stories</em>.
    Mít hotovo do <strong>15.9.</strong></li>
<li>Mít na webu <em>call to action</em> do klubu. Lepší úvodní stránka, klubová stránka.
    Mít hotovo do <strong>20.11.</strong></li>
<li>Nový onboarding v klubu.</li>
<li><em>Referrals</em>.</li>
<li>Kdybych se náhodou nudil, tak dodělávat katalog kurzů.</li>
</ol>
<p>Jaké benefity budou mít tyto body pro samotné juniory?</p>
<ul>
<li>Přibude příběhů o juniorech.
    Chci, aby příběhy, které budou o lidech z klubu, zahrnovaly i negativní aspekty cesty do IT.
    Aby to nebylo barvotiskové, ale blíž realitě.
    Takové <em>success stories</em> chybí.</li>
<li>Zlepší se orientace v klubu po prvním přihlášení.
    Bude jasnější, co a jak dělat.
    Možná se mi povede i sdružit nováčky v klubu, kteří přišli ve stejnou dobu, a trochu je propojit.</li>
<li>Kdo už je v klubu, bude mít členství levnější nebo jinak obohacené, pokud někoho doporučí.
    To je velké plus, protože už teď hodně lidí klub doporučuje, aniž by za to cokoliv měli.</li>
<li>Fanoušci junior.guru se už nebudou muset stydět někomu ukázat úvodní stránku junior.guru :D</li>
<li>Katalog kurzů bude obsahovat více dat, na zakladě kterých půjde udělat kvalifikovanější rozhodnutí, jaký kurz si vybrat.</li>
</ul>
<h2 id="ale-kluci-z-kapely-rikali">Ale kluci z kapely říkali…<small class="permalink"><a href="#ale-kluci-z-kapely-rikali" title="Odkaz na tento nadpis"><i class="bi bi-link-45deg"></i></a></small></h2>
<p>…že už jeden plán máš, Honzo!
A je to tak!
Já přece už jeden plán mám.
V prosinci jsem ho <a href="content/2022-12-26_strategie-na-2023.md">týden psal</a>.
Je to nejdelší článek v historii blogu, s odhadovanou dobou čtení 40 minut.
Později jsem plán <a href="https://github.com/orgs/juniorguru/projects/1/views/1">překreslil na GitHub</a>.</p>
<figure class="figure"><img alt="Plán" class="img-thumbnail img-fluid figure-img rounded" src="https://honzajavorek.cz/images/screenshot-2023-08-08-at-10-25-00-2023-juniorguru.png"></figure>
<p>Jenže plán je jenom plán.
Doteď mi sloužil dobře, takže dík, ale situace se mění a je potřeba nový plán, aktuálnější.
Osobně si myslím, že tento nový plán mi vydrží zhruba do konce roku, a potom to budu muset zase aktualizovat.</p>
<p>Pokud se čísla uklidní, třeba si ho zase poskládám podle klíče „tři vylepšení pro každou oblast junior.guru“.
Jestliže se čísla neuklidní, možná přijde na řadu <em>go to the mattresses</em>.
Vždy bych si určil jednu top prioritu, na té bych měsíc pracoval a pak sledoval, jestli se trendy obracejí a vyhodnocoval, co má přijít na řadu jako další.
Taky si umím představit konzultace s odborníky, kteří by mohli vidět něco, co já nevidím.</p>
<p>Ale tam zatím nejsem.
Je úterý 8.8., 2023 našeho letopočtu.
Nový plán <a href="https://github.com/orgs/juniorguru/projects/3">překreslený na GitHub</a>.
Článek na blogu vydaný.
Teď vyhrnout rukávy a makat.</p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 16 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-telegram"></i> <a href="https://t.me/honzajavorekcz">Telegram</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2023 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>