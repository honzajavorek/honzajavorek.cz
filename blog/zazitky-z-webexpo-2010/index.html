<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/zazitky-z-webexpo-2010/">
    <title>Zážitky z WebExpo 2010 &mdash; Honza Javorek</title>

      <script async src="https://www.googletagmanager.com/gtag/js?id=UA-1316071-6"></script>
      <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'UA-1316071-6');
      </script>

    <meta property="og:title" content="Zážitky z WebExpo 2010 &mdash; Honza Javorek">
    <meta property="og:url" content="https://honzajavorek.cz/blog/zazitky-z-webexpo-2010/">
    <meta name="twitter:creator" content="@honzajavorek">
    <meta name="twitter:site" content="@honzajavorek">

          <meta property="og:image" content="https://honzajavorek.cz/images/home/honza.jpg">
      <meta name="twitter:image" content="https://honzajavorek.cz/images/home/honza.jpg">
      <meta name="twitter:card" content="summary">


    <meta name="viewport" content="width=device-width, initial-scale=1">
    <link rel="stylesheet" href="https://honzajavorek.cz/theme/main.css">
    <link rel="stylesheet" href="https://honzajavorek.cz/theme/fork-awesome/css/fork-awesome.min.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Honza Javorek &mdash; Atom Feed">


  <meta property="og:type" content="article">
  <meta property="article:published_time" content="2010-09-26T13:52:00+02:00">
  <meta property="article:author" content="https://honzajavorek.cz">
  </head>
  <body>
      <div class="content">
<article class="article">
  <header class="article-header">
    <h1>
      <a href="https://honzajavorek.cz/blog/zazitky-z-webexpo-2010/" rel="bookmark">
        Zážitky z WebExpo 2010
      </a>
    </h1>
  </header>
  <footer class="article-info">
    <ul>
      <li class="article-published">
        <small>
          <time datetime="2010-09-26T13:52:00+02:00">
            26. 9. 2010
          </time>
        </small>
      </li>
      <li class="article-author">
        <small>
          <a href="#author">Honza Javorek</a>
        </small>
      </li>
    <ul>
  </footer>
  <div class="article-content">
      <div class="article-warning">
        <p>
          <strong>Upozornění!</strong> Tento článek vyšel
          před 10 lety.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p><img alt="obrázek" class="right" src="https://honzajavorek.cz/images/127.jpg">Účastnil jsem se už dvou pražských konferencí WebExpo, ale ta letošní byla trochu jiná. Představila se s novým logem, novou identitou, novou cenou za lístek a především už nebyla pražská, ale středoevropská. Nad účastí na akci jsem moc neváhal, z minulých let jsem věděl, že to bude stát za to. Jak jsem si to nakonec užil? Nelitoval jsem účasti? Užil. Nelitoval. Ale taky jsem trochu nadával :)</p>
<p>Jako obvykle jsme vytvořili konferenční dvojku s <a href="http://twitter.com/markoph">Dominikem</a>, ale musím říct, že se nám často rozšiřovala o kolem pobíhající kamarády – nejvíc asi <a href="http://twitter.com/milancermak/">Milan Čermák</a>, <a href="http://twitter.com/jankorbel/">jan Korbel</a> (sic :D), <a href="http://twitter.com/daeltar/">Lukáš Konarovský</a>, Tomáš Porazil. Těmto, organizačnímu týmu WebExpa a dalším bych chtěl určitě poděkovat za moc fajn víkend ve víru přednášek.</p>
<h2 id="patek">Pátek<small class="permalink"><a href="#patek" title="Trvalý odkaz na tento nadpis">#</a></small></h2>
<h3 id="karel-minarik-couchdb-databaze-pro-web">Karel Minařík: CouchDB — Databáze pro web<small class="permalink"><a href="#karel-minarik-couchdb-databaze-pro-web" title="Trvalý odkaz na tento nadpis">#</a></small></h3>
<p>Karmi umí přednášet a na každé WebExpo si vybere téma, které zrovna hýbe webovým světem, ale u nás ještě moc přijaté není. Loni to byl Git, letos CouchDB. Seznámil publikum s novinkou, obhájil ji před současnými technologiemi a pak se zakousl do detailů. Osobně by mi u jeho přednášek stačila nějaká verze bez těch detailů, protože mi jde spíš o to poznat novou věc. Jako vždy pak Karmi naráží na „zaprděné technologie“ a vymezuje se vůči nim, ať už je to SVN nebo letos relační databáze. Je to takový folklór :) . Člověk si z toho musí umět vybrat to své.</p>
<h3 id="eva-lotta-lamm-visual-note-taking-sketchnotes">Eva-Lotta Lamm: Visual Note Taking / Sketchnotes<small class="permalink"><a href="#eva-lotta-lamm-visual-note-taking-sketchnotes" title="Trvalý odkaz na tento nadpis">#</a></small></h3>
<p>Tuto přednášku jsem kvůli Karmimu zmeškal, ale prý byla výborná. Poznamenávám si, že ji chci někdy někde vidět.</p>
<h3 id="stepan-bechynsky-vit-karas-proc-parsovat-kdyz-mame-atom-a-json">Štěpán Bechynský, Vít Karas: Proč parsovat, když máme ATOM a JSON<small class="permalink"><a href="#stepan-bechynsky-vit-karas-proc-parsovat-kdyz-mame-atom-a-json" title="Trvalý odkaz na tento nadpis">#</a></small></h3>
<p>To byla hodně divná přednáška. Polovina z ukazovaných věcí nefungovala, přednášející byli rozpačití a celkově mi chyběla nějaká koncepce. Hoši sice řekli nějaký úvod, ale nerozvinuli ho a nenavázali plynule popisem řešení problému a pak ukázkou, naopak hned začali na plátně spouštět (nefunkční) kusy něčeho, co vůbec nepředstavili (nebo jsem spal?). No jo, Microsoft ;)</p>
<h3 id="lukas-plihal-kreativec-je-kdekdo">Lukáš Plíhal: Kreativec je kdekdo<small class="permalink"><a href="#lukas-plihal-kreativec-je-kdekdo" title="Trvalý odkaz na tento nadpis">#</a></small></h3>
<p>Stihl jsem konec přednášky. Měla spíš asi inspirovat nebo vyvolat kreativní éterično, což se možná povedlo, určitě byli ti lidé, které představoval, k zamyšlení. Lukáš ukazoval, že kreativita nemusí být nutně originalita a že ta naopak někdy i stojí v cestě. Škoda, že už od chvíle co jsem přednášku viděl v programu jsem si chtěl vyškrábat oči, abych nemusel koukat na ten češtinářský patvar „kreativec“.</p>
<h3 id="lukas-veverka-petr-skala-kreativniefektivni">Lukáš Veverka, Petr Skala: Kreativní×Efektivní<small class="permalink"><a href="#lukas-veverka-petr-skala-kreativniefektivni" title="Trvalý odkaz na tento nadpis">#</a></small></h3>
<p>Borci s perfektními referencemi ukazovali na svých projektech jak se nenechat strhnout a odbýt svou práci, ale jak naopak ze sebe vydat maximum i v případě, že to je neefektivní nebo dokonce prodělečné, ale kreativní a výsledek stojí za to. Na Twitteru se objevily názory, že ti dva mají dost naivní pohled na business apod. No, řekněme, že se prostě jen nehoní za penězi, ale chtějí odvést tu nejlepší práci. Dělají to proto, že je naplňuje pocit z perfektně odvedené kvalitní práce a ne z peněz. Pak to asi musí na obchodníky působit naivně… Rozhodně si zasloužili můj obdiv :)</p>
<h3 id="derick-rethans-debugging-with-xdebug">Derick Rethans: Debugging with Xdebug<small class="permalink"><a href="#derick-rethans-debugging-with-xdebug" title="Trvalý odkaz na tento nadpis">#</a></small></h3>
<p>Pěkná přednáška. My v ČR jsme opravdu trochu zhýčkaní tou Laděnkou z Nette, ale popis nástroje xdebug a jeho možností byl rozhodně dobře provedený a přínosný. Přednášející byl živý a celkem zábavný. Určitě nelituji, že jsem šel zrovna sem.</p>
<h3 id="filip-subr-vyvoj-v-php-rizeny-testy">Filip Šubr: Vývoj v PHP řízený testy<small class="permalink"><a href="#filip-subr-vyvoj-v-php-rizeny-testy" title="Trvalý odkaz na tento nadpis">#</a></small></h3>
<p>…čeho naopak lituji, je skutečnost, že jsem v PHP room setrval i na další přednášku. Místo abych seděl v SIC a koukal na celebritu WebExpa PPK jak vypráví o touch events v JavaScriptu, věnoval jsem svůj čas naprosto nepovedené a zmatené přednášce o vývoji řízeném testy. Nepamatuji si z ní nic kromě toho, že přednášející nedokázal napsat kus rozumného kódu v PHP, natož ho pak otestovat. Měl jsem ztratit trpělivost a odejít za PPK :(</p>
<h3 id="tomas-prasek-yeo-myoung-cha-get-wired-or-fired-building-culture-with-tools-you-cant-touch">Tomáš Prášek, Yeo Myoung Cha: Get Wired or Fired: Building Culture with Tools You Can't Touch<small class="permalink"><a href="#tomas-prasek-yeo-myoung-cha-get-wired-or-fired-building-culture-with-tools-you-cant-touch" title="Trvalý odkaz na tento nadpis">#</a></small></h3>
<p>Na chodbě mě odchytil stánek z Jihomoravského inovačního centra, kde jsem si příjemně popovídal a dověděl se spoustu zajímavých věcí a možností pro svůj případný budoucí business. Zdrželo mě to ale dost, takže jsem z této přednášky svých chlebodárců stihl jen konec. Nebylo moc času, ale i to stačilo, abych alespoň pozdravil Tomáše s Dawnou, s nimiž už přes rok Eventival vyvíjím.</p>
<h3 id="michal-spacek-proc-ne-orm">Michal Špaček: Proč ne ORM<small class="permalink"><a href="#michal-spacek-proc-ne-orm" title="Trvalý odkaz na tento nadpis">#</a></small></h3>
<p>Na WebExpo jsou určitě lidi, u nichž skoro neuvažujete nad tím, jestli na jejich přednášku jít nebo ne, protože víte, že umí přednášet a říkají přínosné věci. Michal Špaček je pro mě už od minulých let v této skupině lidí a nezklamal ani letos. V přednášce vysvětlil, proč nepoužívají ve Skype ORM, naznačil jeho nevýhody a jak je řeší uloženými procedurami v SQL. Pro MySQL to moc řešení není, ale určitě je to přístup k zamyšlení. Přednáška byla vtipná a hodně dobře podaná.</p>
<h3 id="david-grudl-nette-framework-10-pristi-velka-vec">David Grudl: Nette Framework 1.0: příští VELKÁ věc<small class="permalink"><a href="#david-grudl-nette-framework-10-pristi-velka-vec" title="Trvalý odkaz na tento nadpis">#</a></small></h3>
<p>David shrnul novinky v přicházející verzi Nette, kterou nakonec očísloval dvojkou a ne jedničkou. Bylo tam dost zajímavých postřehů a přestože jsem dost technik už znal, nemyslím si, že bych neměl co poslouchat. O změnách ve formulářích aj. částech frameworku jsem nevěděl, jelikož nemám čas denně sledovat Nette fórum a řešit tam vše co se kolem Nette šustne. Věřím, že nadšenci z komunity neměli z přednášky nic, ale přiznejme si, že přednáška nebyla pro ně a stěžovat na Twitteru si nemuseli. Snad jim to David natřel alespoň tím, jak na konci jedním znakem „zajaxovatěl“ celou aplikaci.</p>
<h3 id="digit-53">Digit 53.<small class="permalink"><a href="#digit-53" title="Trvalý odkaz na tento nadpis">#</a></small></h3>
<p>Live číslo Digitu Petra Máry a Jana Březiny s hostem Davidem Grudlem bylo moc fajn. Pěkná vsuvka mezi novinkami a vědomostmi nabitými přednáškami, publikum se rozhodně mnohokrát pobavilo a pokud někomu vadilo, že Davidova přednáška byla víc sdělovací než zábavná, snad si spravil chuť zde.</p>
<h2 id="sobota">Sobota<small class="permalink"><a href="#sobota" title="Trvalý odkaz na tento nadpis">#</a></small></h2>
<h3 id="jiri-sekera-vzory-dobry-sluha-ale-spatny-pan">Jiří Sekera: Vzory: dobrý sluha, ale špatný pán<small class="permalink"><a href="#jiri-sekera-vzory-dobry-sluha-ale-spatny-pan" title="Trvalý odkaz na tento nadpis">#</a></small></h3>
<p>Jak jsem někdy nevěděl kam dřív skočit, sobotní dopoledne pro mě začalo hodně „volně“. Nakonec jsem zakotvil na přednášce Jiřího Sekery o tom, jak vznikají často používané vzory na základě úplných nesmyslů a pak se přenášejí dál a dál historií a že máme nad každým prvkem přemýšlet, abychom z minulosti zbytečně nedědili ty nesmysly. Těžko hodnotit, hezky se to poslouchalo.</p>
<h3 id="lukas-zaplatilek-kaslete-na-uzivatele">Lukáš Zaplatílek: Kašlete na uživatele<small class="permalink"><a href="#lukas-zaplatilek-kaslete-na-uzivatele" title="Trvalý odkaz na tento nadpis">#</a></small></h3>
<p>Tato přednáška se taky hezky poslouchala, ale už si z ní moc nepamatuji. Vím, že když dáme ke špatně na ulici konzumovatelnému cizokrajnému ovoci za 1 € lžičku a rozpůlíme ho, člověk si klidně půlku koupí za 2 € jen proto, že se mu lépe jí. V podobném duchu se asi nesl i zbytek.</p>
<h3 id="richard-fridrich-co-ma-naucili-epicke-zlyhania-na-centrumcz">Richard Fridrich: Čo ma naučili epické zlyhania na Centrum.cz<small class="permalink"><a href="#richard-fridrich-co-ma-naucili-epicke-zlyhania-na-centrumcz" title="Trvalý odkaz na tento nadpis">#</a></small></h3>
<p>Jak jsem ráno pospával na designérských přednáškách, tady jsem si zase nemohl vybrat mezi Node.js a Rikim. No, nemohl vybrat… Věděl jsem, že na Rikiho chci jít, takže Node.js ostrouhalo, ale kolize mě štvala :) . „Fczbkk“ vyprávěl o chybách, které jako tým dělali v Centrum.cz při navrhování homepage a o tom, jak se z nich lze poučit. Byla to moc fajn přednáška, vtipná, záživná, přínosná. Určitě jedna z těch, proč jet na WebExpo.</p>
<h3 id="pavel-tuma-mojeid-jednotne-prihlasovani-na-webove-sluzby">Pavel Tůma: mojeID – Jednotné přihlašování na webové služby<small class="permalink"><a href="#pavel-tuma-mojeid-jednotne-prihlasovani-na-webove-sluzby" title="Trvalý odkaz na tento nadpis">#</a></small></h3>
<p>CZ.NIC spouští vlastní OpenID systém MojeID a pěkně vysvětlil, o jaké funkce původní OpenID rozšiřují a jaké mají s tímto systémem plány. Rozhodně zajímavá a rozumě podaná přednáška a docela i věřím, že až to borci spustí, že bude za chvíli po celém českém internetu podpora pro tyto účty běžná.</p>
<h3 id="adam-javurek-tomas-bella-platba-za-online-zpravodajstvi-a-sluzby">Adam Javůrek, Tomáš Bella: Platba za online zpravodajství a služby<small class="permalink"><a href="#adam-javurek-tomas-bella-platba-za-online-zpravodajstvi-a-sluzby" title="Trvalý odkaz na tento nadpis">#</a></small></h3>
<p>Adam nastínil historii financování novinářské branže a vysvětlil, proč se tento systém v současné době nachází v krizi. Osobnost slovenského internetu Tomáš Bella měl slovo druhou polovinu přednášky a nastínil, jaké řešení v Next Big vymysleli. Musím říct, že mi to přišlo jako skvělý nápad a celé jejich řešení mi dávalo dokonalý smysl. Jestli to bylo přednáškou nebo tím, že to opravdu smysl dává, to nevím, nicméně já na žádné díry nepřišel. Je to tak nějak geniální východisko.</p>
<h3 id="jan-sladek-ondrej-valka-webdesigneruv-pruvodce-webem-ktery-tu-uz-mame-vice-nez-mene">Jan Sládek, Ondřej Válka: Webdesignérův průvodce webem, který tu už máme. Více než méně.<small class="permalink"><a href="#jan-sladek-ondrej-valka-webdesigneruv-pruvodce-webem-ktery-tu-uz-mame-vice-nez-mene" title="Trvalý odkaz na tento nadpis">#</a></small></h3>
<p>Nejhorší rozhodování na letošním WebExpu. Chtěl jsem vidět tyhle dva, chtěl jsem jít na Symfony přímo z úst Fabiena a zajímal mě Vít Vrba s přednáškou o WebNode, kterou i následně na Twitteru zhodnotili hodně dobře. Honza Sládek a Ondřej Válka vybojovali začátek přednáškového bloku. Měli asi nejhezčí slajdy co jsem letos viděl a z oparu budoucnosti k nám promlouvali o navrhování frontendu pro mobilní zařízení, kterých je stále více a více. Moc fajn a rozhodně přínosné. Časopis <a href="http://www.netmag.co.uk/">.net</a> mě rozhodně zaujal a přemýšlím o předplatném… :)</p>
<h3 id="fabien-potencier-symfony2">Fabien Potencier: Symfony2<small class="permalink"><a href="#fabien-potencier-symfony2" title="Trvalý odkaz na tento nadpis">#</a></small></h3>
<p>Z oparu budoucnosti frontendu jsem přeběhl na zbytek oparu budoucnosti frameworku Symfony. První co mě prásklo do uší při vstupu do SIC byl Fabienův francouzský přízvuk, ale později jsem si zvykl. Navíc, čert vem přízvuk, angličtinu měl jinak dobrou a člověk se musel následně skoro stydět za neobratně pokládané dotazy v Czenglish na konci přednášky. Fabien shrnul, možná trochu nezáživně, novinky v kompletně přepsaném Symfony2 a dost mi to popravdě někdy připomínalo Nette :D . Rozhodně mě těšilo, že framework jde tímhle směrem a že se v tom pak už snad bude dát i programovat se špetkou radosti.</p>
<h3 id="startup-show-2010">Startup Show 2010<small class="permalink"><a href="#startup-show-2010" title="Trvalý odkaz na tento nadpis">#</a></small></h3>
<p>Ze SIC jsem odešel do Auly a pak jsem si uvědomil, že jsem tam chtěl zůstat na diskusi o frameworcích. V Aule bylo Startup Show, tak jsem nakonec zůstal, ale následně jsem litoval. Show mě celkem nudila, pro zmíněné startupy jsem tak nějak nebyl úplně cílovka a představa diskuse o frameworcích mě lákala víc. Zase jsem však neměl dost odhodlání se zvednout a na Show jsem zůstal do konce.</p>
<h3 id="ryan-singer-designing-from-start-to-finish">Ryan Singer: Designing from start to finish<small class="permalink"><a href="#ryan-singer-designing-from-start-to-finish" title="Trvalý odkaz na tento nadpis">#</a></small></h3>
<p>Údajně bylo lepší jít na přednášku Tomáše Hajzlera, takže tu chci taky někdy vidět. Ale já byl s davem na největší celebritě tohoto ročníku, Ryana Singera z 37signals. Ten nám prakticky ukázal, jak se dá nadesignovat aplikace podle konceptu Getting Real, což bylo rozhodně přínosné, protože když si to člověk jen přečte v knížce, nechce se mu ani moc věřit, že to může fungovat. No může! :) A parádně. Fascinující byla i rychlost psaní Ryana a jeho obratnost s PC. Jo a lidi, on taky používá Vim. My jsme s těmi GEdity, Textmate a PSPady fakt slečinky ;)</p>
<h2 id="zhodnoceni">Zhodnocení<small class="permalink"><a href="#zhodnoceni" title="Trvalý odkaz na tento nadpis">#</a></small></h2>
<p><img alt="obrázek" class="right" src="https://honzajavorek.cz/images/129.jpg">Já musím říct, že WebExpo má spoustu chyb. Ze začátku jsem byl tak naštvaný, že jsem si je vyloženě zapisoval. V minulých letech je šlo snadno tolerovat, ale letos, když se udělalo kolem konference opravdu velké hype a cena stoupla na několikanásobek, bylo očekávání asi trochu jiné. Nejde ani tolik o přednášky, jejichž kvalita je prostě proměnlivá a záleží hodně na tom co si člověk vybere a co očekává, ale o organizaci. Já bych dokonce za sebe naopak řekl, že přednášky byly letos fakt skvělé a i přes ty horší je můj celkový dojem SPOKOJENOST. Taky mě těšila přítomnost zahraničních hostů a zvučných jmen.</p>
<p>Co se organizace týče, největší bolestí byly věci, na které si lidé stěžovali každý rok a letos tu byly zase. To tak nějak zamrzí a člověk posmutní víc, než kdyby to bylo něco nového. Do těchto věcí patří věčné problémy se zvukem a obrazem. Ano, může se něco stát v průběhu konference, ale proč je proboha Karmiho přednáška, první na celém WebExpu, zpožděna kvůli ladění mikrofonů? To nemohli organizátoři vstát o 20 minut dříve a předpřipravit to? Ach jo. Poměrně tragické byly také řady lidí čekající u registrací nebo na rauty a obědy, docházející pivo, jídlo, náplně do tiskáren a jiné zdroje všeho druhu. Obědy jsou kapitola sama pro sebe, věřím že konferenční jídlo by mohlo vypadat o něco lépe a šlo by jej servírovat s trochu jinou úrovní. Lidé si stěžovali dokonce na studené řízky apod.</p>
<p><img alt="obrázek" class="left" src="https://honzajavorek.cz/images/128.jpg">Z nových problémů: Dostal jsem desky WebExpo bez jediného rozumného důvodu. Nenašel jsem v nich ani plánek areálu (já osobně oželím, jiní asi ne), ani program. Absence programu byla největší tragédie, chtěl jsem si na něm kroužkovat přednášky a rozhodovat se. Program neměl rozumnou mobilní verzi, takže ani přes Android nešel prohlédnout tak, aby se člověk dobře orientoval a třeba si přečetl něco z detailů k přednášce. Musel jsem si vše vypisovat vedle na papír a popravdě jsem v tom měl celkem zmatek. Rozhodně velké (ne-li největší) selhání, alespoň pro mě. Desky se spamem navíc zcela ztratily smysl, tak jak jsem je dostal, mohl jsem je okamžitě vyhodit. Ani pitomou samolepku jsme v nich nedostali. (Tím nechci říct, že jsme nedostali pěkné věci – třeba zápisník, tričko, kniha pro prvních X, to vše je skvělé… jen kritizuji smysl desek :) ).</p>
<p>Faux pas byl i pokus o získání Foursquare Superswarm badge. Nainstaloval jsem si Foursquare, protože jsem si říkal, že nebudu kazit srandu a pomůžu. Navíc Gowalla jsem hrál a kdo ví, možná mě na rozdíl od ní bude tohle bavit víc. Získání badge se povedlo, jenže jen díky nějakým fake účtům a byla z toho hrozná aféra. Budiž, aspoň to něco vypovídá o lidech v srdci Evropy…</p>
<p>Jenže… Jenže tohle všechno člověk tak nějak zapomene. WebExpo není o selháních v organizaci. WebExpo je o přednáškách, vědomostech a hlavně lidech. Warm-up párty byla nezapomenutelná, sobotní večer rovněž (raut jsme zaplacený neměli, užili jsme si spoustu srandy mimo něj a nakonec jsme se na něm stejně objevili :D ). Networking, poznávání nových lidí, setkávání se s virtuálními lidmi v jejich živé podobě, nové kontakty, nová tykání, nová přátelství, nové zážitky, nové nápady. O tom to je. Tohle si nenastreamujete, tohle z knížek nevyčtete. Člověk prostě odjíždí v noci do Brna tím žlutým autobusem, kouká do tmy, poslouchá melancholické album od Parov Stelar a hlava mu může prasknout z té ohromné chuti napsat okamžitě deset startupů v HTML5, CSS3, s CouchDB a v Nette2, samozřejmě nadesignovaných přímo z kódu, tak jak to dělaj v 37signals. Jenom ten Vim fakt nevím… fakt nevím jak se naučit ;)</p></div></div></div></div>
  </div>

  <footer class="article-footer">
    <div id="author" class="author">
      <img alt="Honza Javorek's photo" src="https://honzajavorek.cz/images/home/honza.jpg">
      <address>
          <a href="https://honzajavorek.cz">Honza Javorek</a> je programátor
          a tvůrce projektu <a href="https://junior.guru/">junior.guru</a>,
          pomáhajícího lidem získat svou první práci v IT. Od roku 2011
          pomáhá budovat českou komunitu kolem jazyka
          <a href="https://python.cz/">Python</a>.
      </address>
      <p class="button button-donate">
        <a href="https://github.com/sponsors/honzajavorek/">
          <i class="fa fa-github"></i> GitHub Sponsors
        </a>
        <a href="https://www.patreon.com/honzajavorek">
          <i class="fa fa-patreon"></i> Patreon
        </a>
        <a href="https://junior.guru/donate/">
          <i class="fa fa-credit-card"></i> jiné        </a>
    </p>
    </div>
    <p class="button">
        <a href="https://honzajavorek.cz/blog/">
          <i class="fa fa-list-ul"></i> Archiv článků
        </a>
    </p>
  </footer>
</article>
      </div>
      <footer class="footer">
        <address>
          © Copyright 2007—2020
          <a href="https://honzajavorek.cz">Honza&nbsp;Javorek</a>
        </address>
      </footer>
    <script defer src="https://honzajavorek.cz/theme/main.js"></script>
    <script defer src="https://honzajavorek.cz/theme/instant.page/instantpage.js"></script>
  </body>
</html>