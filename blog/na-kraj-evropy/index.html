<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/na-kraj-evropy/">
    <title>Na kraj Evropy &mdash; Javorové lístky</title>

    <meta property="og:title" content="Na kraj Evropy &mdash; Javorové lístky">
    <meta property="og:url" content="https://honzajavorek.cz/blog/na-kraj-evropy/">

        <meta property="og:image" content="https://honzajavorek.cz/images/theme/honza.jpg">
    <meta name="twitter:image" content="https://honzajavorek.cz/images/theme/honza.jpg">
    <meta name="twitter:card" content="summary">


    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2009-01-10T21:30:00+01:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Na kraj Evropy
    <small class="permalink">
      <a href="https://honzajavorek.cz/blog/na-kraj-evropy/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2009-01-10T21:30:00+01:00">
          10. 1. 2009
        </time>
      </li>
      <li class="info-readtime">
        <i class="bi bi-stopwatch"></i>
        10
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/na-kraj-evropy&interval=week&start=2009-01-10T21:30:00+01:00&end=today">
            Návštěvnost
        </a>
      </li>
    </ul>
  </footer>
  <main class="article-content clearfix">
      <div class="alert alert-warning" role="alert">
        <p>
          <i class="bi bi-exclamation-triangle-fill"></i>
          Tento článek vyšel
          <strong>před 14 lety</strong>.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p>Na většině map Evropy Oulu <strong>není</strong>. Jejich severní okraj sahá kousek za Helsinki a za nimi už je jen… konec papíru. Ani Google si na svých mapách s touto částí Země zrovna nehrál. Družicový snímek Oulu má, mírně řečeno, <strong>otřesný</strong>. Oulu má, stejně jako celé Finsko, <strong>o hodinu více</strong> než Česká republika. Je to přibližně <strong>2 500 km od Brna</strong>. Slunce zde v těchto dnech <strong>vychází v 10:00 a definitivně zapadá ve tři odpoledne</strong>. Když jsem přijel, bylo kolem <strong>-18°C</strong>. Ve stínu ;D . No a do této divočiny jsem se z Brna 7. 1. ve tři ráno vypravil.</p>
<p>Celou cestu do Vídeňského Prateru jsem prospal. Kompletně. Tam jsem se probudil a koukal, jak je v noci Vídeň nádherná. Uvědomil jsem si, kolik pro mne v poslední době znamenala. Třikrát vidím toto město a vždy prakticky omylem nebo jen tak mimochodem a za zvláštních okolností. Uvažoval jsem nad Erasmem a nad tím, jak mi všichni pomohli. Uvědomil jsem si, že neprožívám žádnou cestovní horečku a ani se mi po nikom nestýská. Po celou cestu jsem v sobě nedokázal najít kousek touhy jet zpět nebo vpřed – prostě jsem <strong>netečně nasedal do letadel a vykonával, co bylo třeba</strong>. Bez vzrušení. Jen ve Vídni jsem si vzpomněl na Zuzku a to mi potom bylo
smutno.</p>
<h2 id="letiste-cisarpanovo">Letiště císařpánovo<small class="permalink"><a href="#letiste-cisarpanovo" title="Odkaz na tento nadpis"><i class="bi bi-link-45deg"></i></a></small></h2>
<p>O půl šesté jsem byl na letišti. Všechny taxíky Mercedesy. Pěkné :) . <strong>Letadlem jsem měl letět poprvé.</strong> Komunikaci na informacích jsem zvládl na jedničku, dokonce snad i spíš s britským přízvukem angličtiny než s ukrajinským, ač jsem s nikým neprohodil slovo sto let. Procházím si letiště – informace, check-in zóna, vchod na terminály… Check-in zóna je takové docela pěkné barevné místo. Jen by tu mohli mít cokoliv na sednutí. Nejdříve jsem se moc neorientoval, ale později začínám ten proces chápat. Nejdříve <strong>informace</strong>, pak <strong>check-in</strong>, to jsou ty budky s čísly, potom <strong>terminál</strong>, to je to tajemné místo za závorou, jejíž manipulant mě poslal pryč se slovy „…mister, check-in first!“ Začínám v tom vidět <a href="http://en.wikipedia.org/wiki/Finite_state_machine">FSM</a> a orientovat se. Zbývají 2h do check-inu, na letišti je vedro a nejde si nikam sednout. Spásnou myšlenkou je návrat zpět do uvítací haly, kde bylo pár sedátek. Našel jsem jedno volné v koutě a po dvouhodinovém <strong>usínání, probírání se a ujídání rozmačkaných baget z batohu</strong> jsem si koupil v místní Bille vodu, pokusil se neúspěšně najít službu na balení zavazadel a jal se projít check-inem.</p>
<p>Zde se na mě usmála slečna s <strong>rakouskou angličtinou</strong>. Vypadala mile, ale podezříval jsem ji, že mluví německy s anglickým přízvukem – rozuměl jsem asi jen „passport“. Snad batoh dorazí v pořádku a snad jsou všechna důležitá čísla na letence. Pán mě tentokrát přes závoru pustil. A hle, svět plný obchodů a velkých oken, za nimiž jsou letadla jako krávy. A pasou se tam. Všiml jsem si manažerů s notebooky na sedadlech po stranách, kteří měli dokonce elektřinu napojenou do stěny za sebou. Využil jsem příležitosti a vytáhl svůj, připojil se na Wi-Fi a zjistil, že <strong>šťáva ani z jedné ze zásuvek neproudí</strong>. Průchod na gate proběhl v klidu, akorát mi ji přemístili na jiné číslo – naštěstí však umím anglicky a nezaskočilo mě to. Už jsem se těšil, až vypadnu z tohoto místa, kde je skoro všechno napsané tou mnou velmi neoblíbenou němčinou. Na detektorech kovu chtěli akorát <strong>vytáhnout notebook z batohu</strong> (asi clonil ostatní věci) a jinak žádný problém nebyl. Hurá do letadla.</p>
<p>Řeknete si – celkem dlouhý popis na jedno blbé letiště, ale uvědomte si, že jsem Vídní zabil <strong>sedm hodin času</strong> a že jsem letadlem letěl poprvé v životě ;) .</p>
<h2 id="latviesu-valoda">Latviešu valoda<small class="permalink"><a href="#latviesu-valoda" title="Odkaz na tento nadpis"><i class="bi bi-link-45deg"></i></a></small></h2>
<p><a href="http://en.wikipedia.org/wiki/Air_Baltic">Air Baltic</a> jsou <strong>lotyšské národní linky</strong>, takže všude se mluvilo primárně lotyšsky a až potom anglicky, někdy ani to moc ne. Každopádně <a href="http://cs.wikipedia.org/wiki/Loty%C5%A1%C5%A1tina">lotyšština</a> je jazyk celkem zajímavý a nikdy jsem nic podobného asi neslyšel.</p>
<p>Byl jsem připravován na to, že se vzlétnutím letadla mi budou pukat uši a bude mi blbě. Nepukaly a blbě mi nebylo, naopak, <strong>byla to vcelku sranda a hrozně se mi to líbilo</strong>. Úžasné bylo, že letadlo vyletělo nad mnou tak nenáviděný povlak mračen nad letištěm a do oken zasvítilo <strong>nádherné zimní sluníčko</strong> :) . Zázrak. Po následném zážitku se skvělým <a href="http://en.wikipedia.org/wiki/Fokker_50">Fokkerem</a> jsem si to létání zamiloval natolik, že pokud mi někdy dáte dárek v podobě vyhlídkového letu, nic tím nezkazíte &gt;:) . Zpět k příběhu. Po úvodním nadšení se opět projevila má únava a usnul jsem. Díval bych se z okna, ale u něj seděla nějaká na pohled nepříliš sympatická paní čtoucí něco v azbuce, tak jsem se uklidnil tím, že se budu dívat po cestě do Helsinek.</p>
<p>V <a href="http://maps.google.com/maps?f=q&amp;hl=cs&amp;geocode=&amp;q=riga&amp;sll=49.224413,16.582588&amp;sspn=0.00768,0.018432&amp;g=riga&amp;ie=UTF8&amp;z=10&amp;iwloc=addr">Rize</a> jsem vylezl z letadla a následoval stejně se pohybující hlouček lidí. Během pochodu terminálem se ozývalo, že cestující z Rigy do Helsinek se mají dostavit na odbavení číslo tolik a tolik, takže jsem kontroloval, jestli jdu správně, ale hlouček nezklamal. Zaskočilo mne, že cíl byl <strong>v přízemí terminálu</strong>. Během odbavení mi přišla SMS od koordinátora z Oulu, Bastiana Fähnricha (náhrada za Katju, je tam spolu s Mattim). Psal jsem mu totiž pár dní předem, že mě nekontaktoval můj <em>peer tutor</em> a že tedy jedu 7. 1. naslepo. Bastian mi napsal, že to zřejmě skončilo ve spamu, ale že se Olli snažil a dal mi na něj číslo. Napsal jsem Ollimu, že se mu ozvu z <strong>nádraží v Helsinkách</strong>, kde budu vědět více.</p>
<p>Po asi pětiminutovém odbavení si pro nás k přízemní „gate“ přijel autobus a odvezl nás k Fokkeru. Toto letadélko, <strong>do nějž se nastupovalo po schůdcích a jemuž vévodily dvě obrovské vrtule</strong>, už jen vzhledem přislibovalo dobrodružství. A ani moc nezklamalo, let s ním byl zajímavější. Letušáci byli více multifunkční a člověk viděl až pilotovi do kabiny, když mu tam nesli kafe. U okýnka jsem opět neseděl, ale bylo blíže a vedle mne posadili pána, jež vypadal celkem sympaticky a připomínal mi Fina z <a href="http://www.csfd.cz/film/35366-muz-bez-minulosti-mies-vailla-menneisyytta/">Muže bez minulosti</a> od Kaurismäkiho. Abych však měl radost, letěli jsme většinu času nad <strong>mořem</strong> a zase nebylo na co koukat. To moře bylo sice úžasné, to jsem viděl také poprvé v životě, ale ono se časem okouká. Opět jsem usnul. Probudil jsem se, když jsme přilétali do Helsinek. Byl <strong>západ slunce a rozjasňoval stovku ostrůvků před hlavním městem Finska</strong>. Nádhera. Když jsem vystoupil, byla mi najednou hrozná zima a nikdy asi nezapomenu, jak jsem v záři slunce poprvé viděl člověka (toho rusky vyhlížejícího letušáka) s typickým, <strong>strašně dlouhým sloupcem horkého dechu u úst</strong>, jež se s ním pomalu pohyboval a jakoby se nechtěl ztratit v mrazivém ovzduší…</p>
<h2 id="vantaa-helsinki-vantaa">Vantaa → Helsinki → Vantaa<small class="permalink"><a href="#vantaa-helsinki-vantaa" title="Odkaz na tento nadpis"><i class="bi bi-link-45deg"></i></a></small></h2>
<p>Krásné Helsinské letiště má pro cestujícího jednu malou nevýhodu. <strong>Není v Helsinkách</strong>, ale v jednom ze dvou jejich satelitních měst, ve <strong>Vantaa</strong> (druhé z měst je Espoo, dohromady tvoří aglomeraci Greater Helsinki). Sednul jsem na chvíli opět na letištní Wi-Fi, přeskládal pár věcí mezi batohy a snědl bagetu. <a href="https://honzajavorek.cz/blog/vsichni-jste-blazni-jenom-ja-jsem-letadlo/">Díky Matovi</a> jsem nastoupil do zrovna čekajícího <strong>autobusu 61</strong>, u řidiče koupil lístek a dojel na nádraží <strong>Tikkurila</strong>. Chvíli jsem si neuvědomoval, že nejsem v Helsinkách, ale ve Vantaa, takže jsem byl pohoršen velikostí nádraží Tikkurila. Ale ač malé, bylo útulné, pěkné a plné ochotných lidí a slečen za přepážkou vybavených angličtinou. Koupil jsem po dohodě s Ollim lístek na desátou večer. V Oulu jsem měl být <strong>v šest ráno</strong> druhého dne. Zbyla mi hromada času do večera, takže jsem se jal prozkoumat Helsinki.</p>
<p>Chvíli mi trvalo, než jsem pochopil, že v Helsinkách vlastně nejsem. Batoh jsem si dal do zamykací skříňky na 2 eura a šel na průzkum. Po průzkumu Tikkurila jsem si uvědomil, že <strong>opravdu v Helsinkách nejsem</strong> a že se tam musím teprve dostat. Vytáhl jsem batoh z lockeru, vzal si průvodce a pití a vrátil jej tam za další 2 eura. Za 4 eura jsem dojel vláčkem do Helsinek, kde už tedy hlavní nádraží vypadalo jinak – <strong>hezčí jsem asi v životě neviděl</strong>. Prošel jsem si Helsinki, ale protože jsem nebyl vybaven na extrémní teploty, po hodině jsem musel urychleně zavítat zpět na nádraží a u bagety rozmrznout. Z večerních Helsinek mám spoustu rozmazaných fotek, které můžete vidět na obvyklém místě.</p>
<p>Za další 4 eura jsem dojel <strong>zpět do Vantaa</strong>. V čekárně jsem si četl průvodce Finskem tak dlouho, než mi na rameno zaklepal milý sekuriťák a vysvětlil mi (nejdříve finsky, potom anglicky), že to tam musí zavřít. Bylo 21:00. Odešel jsem a hned vymýšlel, kam se schovám, když jsem si vzpomněl, že <strong>mám v lockeru batoh</strong>. Doběhl jsem pána, aby mě tam ještě pustil, vybral jsem si batoh a odešel definitivně pryč. Před stavením mne překvapila <strong>spousta kol s asi půlcentimetrovou námrazou</strong>. Něco mi však říkalo, že bych si měl zvykat :) . Displej na zavřeném obchoďáku ukazoval –11°C, ale připadal jsem si, jako by bylo –20°C. Oblékl jsem se co nejlépe do věcí, co jsem měl mimo batoh a zakryl jsem co šlo. Byla mi i tak zima, takže jsem se rozhodl s oběma batohy <strong>chodit po Vantaa a zahnat zimu pohybem</strong>. To bylo lepší. Z poštovní schránky jsem kdesi ulomil rampouch a držel jej celou cestu v ruce. Ani nejmenší náznak tání…</p>
<h2 id="vr-v-akci">VR v akci<small class="permalink"><a href="#vr-v-akci" title="Odkaz na tento nadpis"><i class="bi bi-link-45deg"></i></a></small></h2>
<p>VR jsou <a href="http://en.wikipedia.org/wiki/VR_Group">finské dráhy</a>. Slečna vedle mne na nástupišti si zula kozačky a na běžné tenké ponožky si navlékla jedny <strong>o něco tlustější</strong>. Nevím, jestli jsem se na ni nedíval vyděšeně, ale já bych v té zimě nedokázal tu nohu ani ohnout a sundání boty bych určitě neriskoval. Na to jsem si však taky začal zvykat. Už chlapci v Helsinkách, kteří tam chodili v celkem <strong>lehkých bundách, riflích a bez čepice</strong>, zatímco můj mozek začínal okolí vnímat spíše v módu <strong>termovize</strong>, mne zbavili iluzí. Přijel pěkný vlak, sice takový starší, ale dobře udržovaný, teplý, neposprejovaný, pohodlný a vybavený ke spaní a na dlouhé cesty. Přijel přesně na čas. Možná to bylo i to Pendolino, ale třeba nějaký ten starší typ. Celkově <strong>na mě zapůsobily finské dráhy velmi dobře</strong>. Neohromují naleštěnými stroji jako rakouské, jejich vozový park je o dost starší, ale zase velmi udržovaný a pohodlný.</p>
<p>Ve vlaku jsem střídavě usínal a koukal do nějakého čtiva nebo jedl poslední bagetu a dopíjel poslední vodu. Moc jsem se nevyspal, ačkoliv byl tento vlak <strong>ke spaní stvořený</strong> mnohonásobně více než jakýkoliv český, ve kterém jsem kdy jel. S malým zpožděním (asi 15 minut – po 600 km zasněženou a zamrzlou <em>zemí nikoho</em>) vlak dorazil do Oulu. Na nástupišti mě čekal Olli. Chtěl jsem ho ohromit finským pozdravem, ale <strong>on mě ohromil mnohem více českým</strong> a dalšími několika českými slovy. Před pár lety byl na Erasmu v ČR
:) .</p>
<h2 id="oulu">Oulu<small class="permalink"><a href="#oulu" title="Odkaz na tento nadpis"><i class="bi bi-link-45deg"></i></a></small></h2>
<p>Naprosto tmavé Oulu bylo krásné. Olli hodil mne a můj batoh do auta a předal mi klíč od vchodu a pokoje (jeden a tentýž) a navíc dokumenty k pokoji. <strong>Bez něj bych tedy nezmohl nic</strong>, i kdybych sám na koleje trefil. Žádná vrátnice apod. zde není.</p>
<p>Olli mi vysvětlil, že v Oulu nikomu nemusím vysvětlovat, odkud jsem, protože za <a href="http://en.wikipedia.org/wiki/Karpat_Oulu">Kärpät</a> hrálo mnoho Čechů a byli opravdu oblíbení. Cestou autem mi ukazoval papírnu/tiskárnu pro celé Finsko, moderní kostel, obchod, půjčovnu kol, zdravotní středisko… Ale toto všechno jsem prozkoumal až později, protože <strong>jsem vnímal jen to, jaký je tam všude krásný urovnaný sníh, jak je město upravené a čiší z něj pokoj a čistota</strong>. Zaparkoval před Otokylä, mou kolejí, dovedl mě na pokoj a po krátké konverzaci a několika mých otázkách mě opustil. Byl jsem na místě
:) .</p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 16 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-telegram"></i> <a href="https://t.me/honzajavorekcz">Telegram</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2023 —
        <a href="https://honzajavorek.cz/blog/tydenni-poznamky-rychlejsi-spendliky-a-ai/">
          Týdenní poznámky: Rychlejší špendlíky a AI</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2023 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>