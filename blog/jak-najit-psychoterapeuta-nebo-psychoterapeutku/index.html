<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/jak-najit-psychoterapeuta-nebo-psychoterapeutku/">
    <title>Jak najít psychoterapeuta nebo psychoterapeutku &mdash; Javorové lístky</title>

    <meta property="og:title" content="Jak najít psychoterapeuta nebo psychoterapeutku &mdash; Javorové lístky">
    <meta property="og:url" content="https://honzajavorek.cz/blog/jak-najit-psychoterapeuta-nebo-psychoterapeutku/">

    <link href="https://mastodonczech.cz/@honzajavorek" rel="me">
    <meta name="fediverse:creator" content="@honzajavorek@mastodonczech.cz">

    <meta property="og:image" content="https://honzajavorek.cz/images/nik-shuliahin-bunwp1bl0nc-unsplash.jpg">
    <meta property="og:image:width" content="1024">
    <meta property="og:image:height" content="668">
    <meta name="twitter:image" content="https://honzajavorek.cz/images/nik-shuliahin-bunwp1bl0nc-unsplash.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2024-08-07T00:00:00+02:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Jak najít psychoterapeuta nebo psychoterapeutku
    <small class="permalink">
      <a href="https://honzajavorek.cz/blog/jak-najit-psychoterapeuta-nebo-psychoterapeutku/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2024-08-07T00:00:00+02:00">
          7. 8. 2024
        </time>
      </li>
      <li class="info-readtime">
        <i class="bi bi-stopwatch"></i>
        12
          min čtení
      </li>
      <li class="info-stars">
        <i class="bi bi-star"></i>
        <a href="https://mastodonczech.cz/@honzajavorek/112921887609899051" target="_blank" rel="noopener">
          6
            hvězdiček        </a>
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/jak-najit-psychoterapeuta-nebo-psychoterapeutku&interval=week&start=2024-08-07T00:00:00+02:00&end=today" target="_blank" rel="noopener">
            Návštěvnost
        </a>
      </li>
    </ul>
  </footer>
  <main class="article-content clearfix">

    <div><div><div><div><p>Pokud máte pocit, že by vám pomohla psychoterapie, ale totálně se plácáte v tom, jak byste měli nějakého terapeuta nebo terapeutku vybrat, tak tohle je článek přesně pro vás. Krok za krokem, praktický návod. Můj návod, takže možná nebude fungovat každému, ale třeba vás někam z vaší rozhodovací paralýzy posune.</p>
<figure class="figure"><img alt="Jak najít psychoterapeuta nebo psychoterapeutku" src="https://honzajavorek.cz/images/nik-shuliahin-bunwp1bl0nc-unsplash.jpg" class="img-fluid figure-img rounded"><figcaption class="figure-caption">
Fotka od <a href="https://unsplash.com/@tjump">Nik Shuliahin</a></figcaption></figure>
<h2 id="co-jsem-potreboval">Co jsem potřeboval<small class="permalink"><a href="#co-jsem-potreboval" title="Odkaz na tento nadpis"><i class="bi bi-link-45deg"></i></a></small></h2>
<p>Abych začal s psychoterapií, potřeboval jsem zhruba tři věci:</p>
<ol>
<li><strong>Překonat společenské stigma</strong> a dostat se do mentálního nastavení, že terapie je něco, co mi pomůže. To mi trvalo několik let. Nejvíc užitečné bylo poslouchat lidi, hlavně kamarády, kteří terapii zkusili a pomohlo jim to. Mně osobně taky dost pomohlo vytvoření stránky <a href="https://junior.guru/handbook/mental-health/">Psy­chi­ka na cestě do IT</a>, kde jsem se ve spolupráci s <a href="https://nelaprovazi.cz/">Nelou Slezákovou</a> snažil jiným poradit, jak tíživé situace řešit. To mi v hlavě postupně normalizovalo a destigmatizovalo věci kolem duševního zdraví. Dle mého pozorování, čím jste starší ročník, tím obtížnější tenhle bod je, protože vás vychovali tak, že problémy či výkyvy nálad se řeší pitím alkoholu, mlčením, trpěním, případně běháním v lese, a že ke cvokařovi chodí jen nemocní blázni. Já byl někde na půl cesty, dnešní děcka tohle naštěstí už mají jinak.</li>
<li><strong>Vybrat si.</strong> Tady jsem se já osobně dostal do naprosté rozhodovací paralýzy. I když už jsem věděl, že bych terapii zkusil, vůbec jsem nevěděl, jak to uchopit. Mám si lidi náhodně hledat přes Google? Existuje nějaká <a href="https://www.heureka.cz/">Heureka</a> na terapeuty? Mám úplně náhodně zkoušet, nebo podle čeho si je mám filtrovat? V Praze je terapeutů asi tisíc. Co s tím? Nedokázal jsem se přes tohle dostat asi rok. Tento článek se bude snažit vám pomoci především s tímto bodem.</li>
<li><strong>Mít na to peníze.</strong> Je dobré vědět, že na psychoterapii vám přispěje vaše zdravotní pojišťovna. Ne všichni psychoterapeuti ale s pojišťovnami spolupracují a může být omezující zúžit si tím výběr. Může ale pomoci, že ceny psychoterapie, dle <a href="https://mastodonczech.cz/@honzajavorek/112728243124463588">mého pozorování</a>, moc nereflektují inflaci. Zatímco už jsem zahlédl pivo nebo chleba za kilo, kadeřníci zdražují na litr apod., tak hodinové sezení u terapeutů, zdá se, stále vychází zhruba na 1000 Kč, mimo Prahu dokonce i na míň. Takže pokud plánujete něco řešit, nejspíš je právě teď nejlepší čas vychytat dobrý poměr cena/výkon. A nakonec, může pomoci si to prostě spočítat. I pokud byste tam šli 10x, dáte za to 10.000 Kč. Za co? Za lepší a vyrovnanější život, odteď dál. Uděláte si v hlavě pořádek, vyřešíte nějaké dilema, vyladíte si vztahy, přestanete potlačovat své sny, budete k sobě laskavější, budete mít míň stresu… Budete třeba míň zpruzení a to oceníte nejen vy sami, ale i vaše okolí, třeba vaše děti. To vše za cenu, do které se dnes už nevleze skoro ani víkendový výlet.</li>
</ol>
<p><em>Doplnění 4.5.2025:</em> Pokud na to peníze opravdu nemáte, existuje <a href="https://www.nzip.cz/vyhledavaci-mapy">katalog klinických psychologů</a>, kteří jsou plně hrazeni pojišťovnou. Mají ale dlouhé objednací lhůty, protože jich není mnoho.</p>
<h2 id="jak-zacit">Jak začít<small class="permalink"><a href="#jak-zacit" title="Odkaz na tento nadpis"><i class="bi bi-link-45deg"></i></a></small></h2>
<p>Teď pojďme na to hlavní, s čím jsem chtěl v tomhle článku pomoci. Už jsem zmínil stránku <a href="https://junior.guru/handbook/mental-health/">Psy­chi­ka na cestě do IT</a>, která vám může dát nějakou přestavu, i když třeba zrovna nic s IT neřešíte. Jsou tam odkazy na další zdroje, např. super článek <a href="https://www.irozhlas.cz/zpravy-domov/dostupnost-psychoterapie-terapie-cena-sezeni-data-regiony-pojistovny-vzp_2212200600_jab">Psychoterapie prakticky. Komu a s čím může pomoci, jaká má pravidla a kolikrát je na ni nutné zajít?</a>, který vyšel na ČRo. To si všechno projděte. Nechci tímhle textem takovým věcem vůbec konkurovat.</p>
<p>O co se tady teda snažím? Ty obecné zdroje, ač jsou jinak vážně dobré, zpravidla moc neřeší samotný výběr terapeuta nebo terapeutky. Skončí to většinou konstatováním, že je to hodně individuální, probere se, zda mají nějakou váhu doporučení od kamarádů (spíš nemají), a tak. Ale jinak se tyhle materiály snaží příliš se do toho nemotat. Což je fér, protože to prostě opravdu <em>je</em> hodně individuální. No a tady přichází prostor pro nějaký zcela subjektivní článek na osobním blogu, kde vám popíšu, co fungovalo zrovna mně, a vy si s tou informací dělejte, co uznáte za vhodné. Třeba vám to pomůže, třeba si poťukáte čelo a dobrý.</p>
<h2 id="jak-vybirat">Jak vybírat<small class="permalink"><a href="#jak-vybirat" title="Odkaz na tento nadpis"><i class="bi bi-link-45deg"></i></a></small></h2>
<p>Takže jedem:</p>
<ol>
<li>Ujasněte si, zda chcete <strong>muže, nebo ženu</strong>. Mně osobně to bylo jedno, ale ne každý to má takhle. Představte si, že se na terapii svěřujete třeba o sexu. Nemusíte, nikdo vás k tomu nutit nebude, ale je strategické si k tomu nezavřít dveře. Mnoho lidí má celkem jasno, že by se stejně dobře neuměli otevřít někomu, kdo je muž/žena, a bude pro ně podstatné vybírat už s tímto omezením.</li>
<li>Ujasněte si, <strong>na jakých místech se pravidelně vyskytujete a kolem kterých budete hledat</strong>. Typicky vaše bydliště, pracoviště, nebo poblíž místa, kam chodíte každý týden hrávat florbal. Terapie jde dělat i online a pokud bydlíte někde v lese, asi to tak může dávat smysl. Mrkněte na <a href="https://www.terapie.cz/">Terapie.cz</a> nebo <a href="https://hedepy.cz/">Hedepy.cz</a>. Je to lepší než nic, ale dle mého názoru to není lepší než terapie osobní. Úplně nejlepší je najít někoho, ke komu budete chodit primárně osobně, ale v případě potřeby byste to zvládli i online. Každopádně já se tady budu soustředit jen na osobní setkávání. Nemusíte nutně chodit často, ale i tak se bude hodit, když to nebude úplně z ruky.<br>
   <em>Doplnění 4.5.2025:</em> Pokud zvažujete terapii na dálku, je dobré si uvědomit, že potřebujete místo, kde budete mít internet a zároveň soukromí. Asi to nebude v práci, nebude to v kavárně, a pro mnoho lidí to nemusí být ani doma.</li>
<li>Běžte na <a href="https://czap.cz/">ČAP</a>, konkrétně tady <strong>na <a href="https://czap.cz/adresar">adresář</a></strong>. Jsou tam filtry. Takže kliknout <em>Individuální</em>, <em>Dospělí</em>, <em>Hlavní město Praha</em>. Pokud nejste v Praze nebo Brně, je pravděpodobné, že vám zbylo do 20 lidí. Pokud ale máte mnoho výsledků, jako jsem měl já, bohužel není žádný jednoduchý způsob, jak filtrovat dál. Takže jsem napsal <a href="https://github.com/honzajavorek/czap">program, který tu databázi pravidelně stahuje</a>. Vytváří tenhle <a href="http://honzajavorek.github.io/czap/items.csv">CSV soubor</a>, který snadno otevřete např. v Excelu nebo Google Sheets. Vyfiltrujte si záznamy nemilosrdně pouze na místa, která jsou poblíž vámi vybraných lokací. Pokud máte preferenci žena/muž a výsledků máte stále příliš, vyfiltrujte si to už rovnou i podle toho. Pokud toho je stále moc, <strong>pomůže hodit si to na mapu</strong>. Vytvořte si ji přes <a href="https://www.google.com/maps/d/">Google My Maps</a>. Jako zdroj dat pro novou mapu nastavte Google Sheet s vaší tabulkou. Jde tam vybrat sloupec s adresami, podle kterého se pak zobrazí špendlíky na mapě.<br>
<em>Doplnění 4.5.2025:</em> Původně můj program vytvářel pouze <a href="https://honzajavorek.github.io/czap/items.json">JSON soubor</a>, který se ale obyčejným smrtelníkům zpracovává obtížně a poradí si s ním spíš ti, kdo umí programovat nebo analyzovat data. Původní text jsem upravil, aby teď odkazoval primárně na CSV a ten JSON tu nechávám jen pro úplnost. Přidal jsem i info o Google My Maps, což jsem dříve neznal.</li>
<li>V tomto bodě předpokládám, že máte zhruba <strong>do 20 výsledků</strong>. Všechny si jeden po druhém <strong>otevřete jako taby v prohlížeči</strong>. Pro každého terapeuta nebo terapeutku vidíte v katalogu detaily, např. zda přijímá klienty, zda spolupracuje s pojišťovnami, apod. Nejsou důležité! Údaje v katalogu terapeuti totiž zapomínají aktualizovat. Možná vás napadne, že to tím pádem platí i o adrese a dalších věcech, podle kterých už jste filtrovali. Ano, je to tak. Ale s tím holt nic nenaděláte. Musíte pracovat s tím, co máte. A nebojte, později se s tím vypořádáte. Teď si jen ty lidi ručně projděte a <strong>dejte průchod svým pocitům</strong>. Pokud mají webovku, otevřete si webovku a proklikejte. Pokud nemají webovku, zadejte jméno do Googlu, občas má ten člověk třeba rozhovor v médiích. Neřešte detaily, spíš to jen tak proleťte a snažte se odpovědět si na otázku, zda je vám ten člověk aspoň trochu sympatický. Hledáte někoho, s kým budete na podobné vlně, takže klidně dejte průchod všelijakým předsudkům, které vám zrovna vyjedou v hlavě. Pokud vám někdo už podle fotky nesedí, prostě zavřete tab, hotovo. Samozřejmě buďte přísní nějak podle toho, z kolika lidí vybíráte. Pokud z 20, nepárejte se s tím. Pokud z 5, tak možná přísní vůbec nebuďte a rovnou přeskočte na další bod.</li>
<li>Teď máte třeba <strong>kolem pěti lidí</strong>, vybraných povrchně. Z katalogu si vykopírujte jejich e-mailovou adresu a <strong>napište všem stejný e-mail</strong>. Pokud někdo e-mailovou adresu nemá, tak jde z kola ven - sorry, ale je rok 2024 a na tohle nemáte čas.<br>
   Předmět: <em>„Terapie - přijímáte nové klienty?“</em><br>
   Obsah: <em>„Dobrý den, řeším (stručně témata, např. pracovní vyhoření) a uvažuji o psychoterapii. Procházím profily na https://czap.cz a podle adresy vašeho pracoviště a dalších parametrů bych vás rád zařadil na krátký seznam těch, z nichž bych provedl finální výběr. Rád bych se jen rychle zeptal - platí stále informace v katalogu, např. vaše adresa, a přijímáte nové klienty? Díky moc, (podpis)“</em><br>
<em>Doplnění 4.5.2025:</em> Prý je dobré v úvodním emailu rámcově představit svá očekávání nebo téma, se kterým přicházíte. Pokud má druhá strana svá oblíbená témata a trefíte se, třeba vás upřednostní oproti dalším 5 e-mailům z téhož dne. Pokud se naopak trefíte do něčeho, s čím pracuje nerad(a), je lepší, pokud skončíte u někoho jiného. Nerozepisujte ale celý váš příběh, to si nechte na sezení. Pište jen klíčová slova jako: vyhoření, úzkosti, úmrtí v rodině, atd.</li>
<li>Pokud jste systematický typ, <strong>udělejte si v Excelu nebo Google Sheets tabulku</strong>, kde řádky jsou jednotliví terapeuti, které oslovujete, a sloupce jsou věci jako jméno, odkaz na jejich detail od katalogu, adresa, web, e-mail, jestli berou na pojišťovnu, a případně co vám odpověděli. Ať se v tom trochu vyznáte. Lidi vám budou postupně odpovídat (zpravidla jednou, dvěma větami, opravdu je neokrádáte o čas) a podle toho, co napíšou, si doplníte tabulku. Hned vyřaďte ty, co se před měsícem odstěhovali na druhý konec města či republiky, co do týdne neodpověděli, nebo co neberou nové klienty. Někdo rovnou napíše, že má čas jen v určité termíny, nebo že se uvolní místo až za půl roku, tak pokud se vám to nehodí, můžete je vyřadit taky.</li>
<li>Máte-li stále na výběr, přichází <strong>důkladná lustrace</strong>. Nyní si webovky těch lidí můžete celé číst, dívat se jim zhluboka do očí na fotce, zvažovat jejich ceník, polohu na mapě, termíny, pojišťovny. Udělejte si pořadí 1, 2, 3… a hotovo. Ozvěte se prvním dvěma lidem a domluvte si s nimi sezení. Ano, vyberte <strong>minimálně dva lidi</strong>. I kdyby ten první byl dokonalý, chcete mít totiž nějaké srovnání. Pokud půjdete hned ke dvěma, budete víc v pozici „vybírám si“ a kritičtější k tomu, jak se na sezení cítíte. Budete vědět, jak různě to může vypadat a jak různě se u toho můžete cítit. Vždycky je snazší vybírat, který bonbon ze dvou nebo které víno ze dvou nabízených vám chutná víc, než dostat jedno a stát před situací, kdy máte dojem, že něco nebo někoho odmítáte, nebo že „tohle stačí a je to asi dobrý“, nebo tak něco. Terapeuti jsou zcela OK s tím, že k nim půjdete jen na zkoušku, protože ví, že jinak než zkoušením si vybrat nelze. A je jim fuk, že se u nich jen otočíte, <em>no hard feelings</em>, protože hodina jako hodina, zaplacenou ji dostanou. Nic na ně nehrajte, buďte transparentní v tom, že si vybíráte, a že jim ještě dáte vědět, zda budete pokračovat zrovna u nich.</li>
<li><strong>Vyberte si, kdo vám vyhovuje víc, a tam začněte chodit</strong>. Toto rozhodnutí udělejte v klidu, doma, a až po tom, co navštívíte úvodní sezení s oběma lidmi. Ostatním pak napište, že teda nic. Tohle odmítnutí nemusíte stresovat, fakt si to neberou osobně. Vědí, že se tady hledá nějaká těžko podchytitelná sympatie a jinak to nejde. Jsou empatičtí a vědí, že zkusit poprvé v životě terapii je pro lidi obrovský krok, a složitost výběru terapeutů to vůbec neusnadňuje, takže vám budou spíš fandit, podporovat vás, a držet vám palce, ať vyberete dobře.</li>
</ol>
<p>No, a je to. Je to možná takový analytický přístup, až programátorský. Ale co? Hlavně, že to člověka vyvede z rozhodovací paralýzy. Do postupu jsem zapekl veškeré <em>know-how</em>, které jsem při hledání nasbíral.</p>
<h2 id="par-poznamek-na-zaver">Pár poznámek na závěr<small class="permalink"><a href="#par-poznamek-na-zaver" title="Odkaz na tento nadpis"><i class="bi bi-link-45deg"></i></a></small></h2>
<p>Postup výše by <strong>neměl zabrat víc než hodinku nebo dvě u počítače</strong>, pak nějaké čekání na odpovědi, a pak dvě hodiny samotných úvodních sezení. Vzhledem k ceně jednoho sezení bude samotný výběr stát zhruba 2.000 Kč, to je holt počáteční investice, bez které to moc nepůjde.</p>
<p>Nijak jsem do toho nezahrnoval <strong>doporučování terapeutů a terapeutek od přátel</strong>, protože jsem je při svém výběru ignoroval. Každý jsme jiní a co vyhovuje jednomu, nemusí vyhovovat druhému. Každý bydlíme jinde. A to, že někdo někam chodí, neznamená, že tam mají místo přibrat někoho dalšího.</p>
<p>Taky jsem moc neřešil <strong>psychoterapeutické přístupy</strong>. Většina lidí ovládá víc přístupů a nějak je kombinuje. Pokud tušíte, že nějaký konkrétní přístup vám bude vyhovovat víc, tak si podle něj klidně ty lidi filtrujte. Pokud o tom naopak netušíte vůbec nic, kašlete na to a řiďte se svými dojmy při prvních sezeních. Je zbytečné číst si na Wikipedii pět večerů o psychoterapeutických přístupech a pak v katalogu ČAP zjistit, že ve vaší oblasti vybíráte ze tří lidí a zřejmě tedy zkusíte kohokoliv, kdo má volno.</p>
<p>Na webu pojišťoven bývá katalog spolupracujících terapeutů, např. <a href="https://dusevnizdravi.vzp.cz/seznam-terapeutu/">tento od VZP</a>. Ale když jsem se na něj kdysi díval, nešlo z něj zjistit skoro nic a bylo téměř nemožné jej filtrovat. Teď když se na to dívám, tak to vypadá mnohem lépe. Nechtěl jsem se však při výběru <strong>omezovat na lidi, kteří spolupracují s pojišťovnami</strong>, byť to beru jako příjemný bonus. Proto jsem vybíral přes ČAP. Tam nejsou nutně všichni terapeuti, ale je to důvěryhodný katalog, který se dá zároveň nějak procházet a filtrovat, takže je možné ho celkem prakticky použít při výběru. Asociace dává záruku, že <strong>v katalogu nejsou žádní šarlatáni</strong>, ale fakt jen lidi, kteří procházejí psychoterapeutickým výcvikem.</p>
<p>A nakonec ještě jednou zdůrazním, že jsem se zabýval fakt jen výběrem, ale že byste si určitě o terapii měli něco přečíst, ať nemáte nějaké ty předsudky či nejasnosti, ať víte, k čemu to je vůbec dobré, jak fungujou ty pojišťovny, a tak. Hodí se i vědět, že tam třeba nemusíte chodit pravidelně. Je úplně normální zajít jen 1-2x a pomoci si tak třeba s jednou konkrétní složitou situací v životě - úmrtím, rozchodem, dilematem…</p>
<p>Tož tak. Třeba to někomu pomůže! Držím palce všem, kteří se odváží řešit svoje duševní zdraví a do výběru se pustí.</p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 18 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-mastodon"></i> <a href="https://mastodonczech.cz/@honzajavorek">Mastodon</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div id="comments" class="promo-content container pb-0">
    <h3 class="promo-heading fs-1">
Diskutuj o tomto článku    </h3>
    <ul class="list-unstyled mb-0">
        <li class="mb-3">
          <i class="bi bi-mastodon"></i>
          <a href="https://mastodonczech.cz/@honzajavorek/112921887609899051">
            Mastodon</a>
        </li>
        <li class="mb-3">
          <i class="bi bi-telegram"></i>
          <a href="https://t.me/honzajavorekcz/326">
            Telegram</a>
        </li>
    </ul>
  </div>
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2025 —
        <a href="https://honzajavorek.cz/blog/tydenni-poznamky-prace-na-kurzu-pro-apify-a-dokoncovani-videa-o-klubu/">
          Týdenní poznámky: Práce na kurzu pro Apify a dokončování videa o klubu</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-play-btn"></i> <a href="https://junior.guru/courses/">Kurzy</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2025 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>