<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/mlady-kolektiv/">
    <title>Mladý kolektiv &mdash; Honza Javorek</title>

    <meta property="og:title" content="Mladý kolektiv &mdash; Honza Javorek">
    <meta property="og:url" content="https://honzajavorek.cz/blog/mlady-kolektiv/">
    <meta name="twitter:creator" content="@honzajavorek">
    <meta name="twitter:site" content="@honzajavorek">

          <meta property="og:image" content="https://honzajavorek.cz/images/home/honza.jpg">
      <meta name="twitter:image" content="https://honzajavorek.cz/images/home/honza.jpg">
      <meta name="twitter:card" content="summary">


    <meta name="viewport" content="width=device-width, initial-scale=1">
    <link rel="stylesheet" href="https://honzajavorek.cz/theme/main.css">
    <link rel="stylesheet" href="https://honzajavorek.cz/theme/fork-awesome/css/fork-awesome.min.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Honza Javorek &mdash; Atom Feed">


  <meta property="og:type" content="article">
  <meta property="article:published_time" content="2017-01-10T10:43:00+01:00">
  <meta property="article:author" content="https://honzajavorek.cz">
  </head>
  <body>
      <div class="content">
<article class="article">
  <header class="article-header">
    <h1>
      <a href="https://honzajavorek.cz/blog/mlady-kolektiv/" rel="bookmark">
        Mladý kolektiv
      </a>
    </h1>
  </header>
  <footer class="article-info">
    <ul>
      <li class="article-alternates">
        <small>
              Vydáno také na:
              <a href="https://www.zdrojak.cz/clanky/mlady-kolektiv/">zdrojak.cz</a>        </small>
      </li>
      <li class="article-published">
        <small>
          <time datetime="2017-01-10T10:43:00+01:00">
            10. 1. 2017
          </time>
        </small>
      </li>
      <li class="article-author">
        <small>
          <a href="#author">Honza Javorek</a>
        </small>
      </li>
    <ul>
  </footer>
  <div class="article-content">
      <div class="article-warning">
        <p>
          <strong>Upozornění!</strong> Tento článek vyšel
          před 5 lety.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p>O mizerných pracovních inzerátech by se dalo napsat hodně článků, ale dnes
se zaměřím jen na ty, které ve své záplavě odrážek uvádí mimo jiné jako
skvělou výhodu i něco, co se nazývá <em>mladý kolektiv</em>. Možná už jsem starý
na mladý kolektiv, ale nejspíš vůbec nerozumím tomu, proč
by si firma měla chtít dát něco takového do inzerátu. <em>Ženský kolektiv.
Mužský kolektiv. Křesťanský kolektiv. Autistický kolektiv. Kolektiv čisté rasy.</em></p>
<p><strong>Milé firmy, <em>mladý kolektiv</em> je vaše nevýhoda! Je to selhání a vy se jím ještě
chlubíte.</strong> Co udělá z vaší firmy efektivnější, lepší a příjemnější místo k práci,
je <em>smíšený kolektiv</em>. Až něco takového budete mít, bravo, klidně to potom
křičte do světa.</p>
<figure><blockquote class="twitter-tweet" data-lang="en"><p lang="cs" dir="ltr">Taky čtete "mladý kolektiv" v inzerátu jako "možná dravý, ale nezkušený tým"?<br><br>Proč nebo pro koho je mladý kolektiv (místo smíšený) výhoda?</p>— Honza Javorek (@honzajavorek) <a href="https://twitter.com/honzajavorek/status/816255990677049346">January 3, 2017</a></blockquote>

</figure><p>Co vlastně chcete světu sdělit tím, že máte mladý kolektiv?</p>
<ul>
<li>Ve firmě jste všichni <strong>do dvaceti</strong>. Všichni jedete na Spotify a SnapChatu. Páprdové třicátníci ať to na pohovoru ani nezkoušejí. Takoví důchodci u vás nebudou nikoho obtěžovat těmi svými trapnými mp3 s Black Eyed Peas!</li>
<li>Ve firmě jste všichni <strong>do třiceti</strong>. Všichni jedete na Twitteru a Facebooku. Páprdové čtyřicátníci ať to na pohovoru ani nezkoušejí. Takoví důchodci u vás nebudou nikoho obtěžovat těmi svými trapnými CD s U2!</li>
<li>Ve firmě jste všichni <strong>do čtyřiceti</strong>. Dojíždíte ze satelitu a čtete hodně knížek. Páprdové padesátníci ať to na pohovoru ani nezkoušejí. Takoví důchodci u vás nebudou nikoho obtěžovat těmi svými trapnými LP s Peter, Paul and Mary!</li>
</ul>
<p>Nebo:</p>
<ul>
<li>Jsme parta nezkušených puberťáků a je nám tak dobře.</li>
<li>Nejsme schopni si vyndat hlavu ze zadku a zaměstnat někoho, kdo by nám mohl dát i jiný pohled na věc.</li>
<li>Neumíme vytěžit seniornější lidi se zkušenostmi.</li>
<li>Produkty, které tvoříme, jsou dělané mladými a pro mladé. Žádný jiný trh nás nezajímá.</li>
</ul>
<p>Starší neznamená zkušenější, mladší neznamená junior, ale smíšený téměř vždy znamená zdravější kolektiv s více různými zkušenostmi. A nejde jen o věk, přidejte si k tomu třeba pohlaví, původ, ...a můžete jít dokonce ještě dál. Jak říká Lukáš Linhart (CTO ve <a href="https://apiary.io/company">firmě kde pracuji</a>), a <a href="https://www.webexpo.cz/praha2016/prednaska/from-zero-to-profit-apiary-s-startup-lessons-learned/">přednášel o tom třeba i na WebExpu</a>, vyplácí se nám strategie <em>hire for diversity</em>, kde je <em>diversity</em> míněno i ve smyslu odlišných povah nebo různých prostředí, kterými vaši zaměstnanci v minulosti prošli. Pracovní kolektiv, kde máte <a href="https://honzajavorek.cz/blog/kolonizatori-a-spravci-kolonii/">správce i kolonizátory</a>, ženy i muže, mladší i starší, lidi původně z volné nohy, z korporátu nebo z Open Source komunit, může být sice někdy možná až příliš silný koktejl z hlediska domluvy, ale o to víc se vyplatí té domluvě investovat čas. Výsledkem bude totiž něco promyšleného opravdu ze všech stran.</p>
<p>Oproti tomu si představte firmu plnou borců 20-25 let, kteří se potkali na stejné fakultě a po škole nebo po práci spolu chodí na florbal a na pivo. I kdyby si mysleli nevím jak, že spolu často nesouhlasí, že vedou dlouhé debaty a že díky tomu mají všechno podchycené a promyšlené, tak ve skutečnosti ani netuší, co to vůbec znamená nesouhlasit nebo mít jiný úhel pohledu. Z perspektivy opravdové <em>diversity</em> jsou jejich diskuse jenom malé poryvy větru během toho, co se neustále poplácávají po zádech. V jejich kolektivu žádná zajímavá kritika nebo opozice prostě nemá jak vzniknout.</p>
<p>Takže milé firmy, snažte se mít a nabízet <em>smíšený kolektiv</em>. Nabízet <em>mladý</em> je spíš ostuda. Že to nevíte v roce 2017 je smutné, čtenáři iDNES to ví už <a href="http://finance.idnes.cz/smiseny-pracovni-kolektiv-pracuje-lepe-fcl-/podnikani.aspx?c=A120515_1778109_podnikani_bab">pět let</a> a úřad ombudsmana <a href="http://ihned.cz/domaci/c1-59915010-mlady-kolektiv-diskriminace-obmudsman-varvarovsky">čtyři</a>. Neumíte-li si vůbec představit, jak může člověk nad 30 fungovat ve vaší <em>mladé, dynamické firmě</em>, koukněte se na <a href="http://www.csfd.cz/film/383682-stazista/">tuhle příjemnou oddechovku s De Nirem</a>. Mají ji pro ukrácení cesty v některých autobusech RegioJet (ale doporučuju si to teda užít spíš v páru).</p></div></div></div></div>
  </div>

  <footer class="article-footer">
    <div id="author" class="author">
      <img alt="Honza Javorek's photo" src="https://honzajavorek.cz/images/home/honza.jpg">
      <address>
          <a href="https://honzajavorek.cz">Honza Javorek</a> je programátor
          a tvůrce <a href="https://junior.guru/">junior.guru</a>,
          projektu pro ty, kdo se chtějí naučit programovat. Od roku 2011
          pomáhá budovat českou komunitu kolem jazyka
          <a href="https://python.cz/">Python</a>.
      </address>
      <p class="button button-donate">
        <a href="https://github.com/sponsors/honzajavorek/">
          <i class="fa fa-github"></i> GitHub Sponsors
        </a>
        <a href="https://www.patreon.com/honzajavorek">
          <i class="fa fa-patreon"></i> Patreon
        </a>
    </p>
    </div>
    <p class="button">
        <a href="https://honzajavorek.cz/blog/">
          <i class="fa fa-list-ul"></i> Archiv článků
        </a>
    </p>
  </footer>
</article>
      </div>
      <footer class="footer">
        <address>
          © Copyright 2007—2022
          <a href="https://honzajavorek.cz">Honza&nbsp;Javorek</a>
        </address>
      </footer>
    <script defer src="https://honzajavorek.cz/theme/main.js"></script>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>