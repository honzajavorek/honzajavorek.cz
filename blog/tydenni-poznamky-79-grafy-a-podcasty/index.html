<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/tydenni-poznamky-79-grafy-a-podcasty/">
    <title>Týdenní poznámky #79: Grafy a podcasty &mdash; Javorové lístky</title>

    <meta property="og:title" content="Týdenní poznámky #79: Grafy a podcasty &mdash; Javorové lístky">
    <meta property="og:url" content="https://honzajavorek.cz/blog/tydenni-poznamky-79-grafy-a-podcasty/">

    <link href="https://mastodonczech.cz/@honzajavorek" rel="me">

    <meta property="og:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta property="og:image:width" content="1024">
    <meta property="og:image:height" content="683">
    <meta name="twitter:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2022-01-02T00:00:00+01:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Týdenní poznámky #79: Grafy a podcasty
    <small class="permalink">
      <a href="https://honzajavorek.cz/blog/tydenni-poznamky-79-grafy-a-podcasty/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2022-01-02T00:00:00+01:00">
          2. 1. 2022
        </time>
      </li>
      <li class="info-readtime">
        <i class="bi bi-stopwatch"></i>
        21
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/tydenni-poznamky-79-grafy-a-podcasty&interval=week&start=2022-01-02T00:00:00+01:00&end=today" target="_blank" rel="noopener">
            Návštěvnost
        </a>
      </li>
    </ul>
  </footer>
  <main class="article-content clearfix">

    <div><div><div><div><p>Utekl zase nějaký ten týden (20.12. — 2.1.) a tak <a href="https://honzajavorek.cz/blog/tydenni-poznamky-78-vanocni-prasatko/">stejně jako minule</a> sepisuji, co jsem dělal a co zajímavého jsem se naučil. Především se snažím rozvíjet <a href="https://junior.guru/">junior.guru</a>. Nemám šéfa, kterému bych reportoval každý svůj krok, ale mám <a href="https://junior.guru/club/">klub</a>, a členy by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase konec týdne a já jsem přitom nestihl nic udělat.</p>
<figure class="figure"><img alt="Poznámky" src="https://honzajavorek.cz/images/jan-kahanek-g3O5ZtRk2E4-unsplash.jpg" class="img-fluid figure-img rounded"><figcaption class="figure-caption">
Fotka od <a href="https://unsplash.com/@honza_kahanek">Honzy Kahánka</a></figcaption></figure>
<h2 id="ucast-v-prasatku">Účast v prasátku<small class="permalink"><a href="#ucast-v-prasatku" title="Odkaz na tento nadpis"><i class="bi bi-link-45deg"></i></a></small></h2>
<p>Pan <a href="https://rozbiteprasatko.cz/">Rozbité prasátko</a> mě pozval do podcastu, ale chtěl i nějakého juniora, tak jsem se zamýšlel nad tím, kdo by to mohl být a vyzval jsem i lidi v klubu, ať se mi třeba přihlásí sami (což samozřejmě v Česku znamená, že se sám nepřihlásí nikdo). Vytipoval jsem si nějaké lidi a kontaktoval je. Nakonec tam (asi) bude <a href="https://itnoob.cz/">Pavel</a>, který předtím dokonce i dělal ve finančnictví, což se do podcastu o financích může hodit.</p>
<p>Samotné nahrávání rozhovoru jsme nějak zvládli. Bavilo mě to, ale samozřejmě mi teď v hlavě hučí možnosti, jak jsem něco mohl říct stručněji a s větším tahem na branku. No nic :) Přijde mi, že mi Jakub vždy otázkou v hlavě otevřel vesmír myšlenek a já ani nevěděl, kde začít, abych to všechno pojmul, místo abych se soustředil na pointu. Taky jsem tam neřekl nic o našem vlastním podcastu, který připravujeme, což je dost fail.</p>
<p>S Jakubem jsme pak ještě doladili jeho přednášku v klubu. Měla být čtvrtého, ale nakonec jsme to pro pohodlí všech posunuli až na 11.1. Informace o přednášce jsem zapsal do konfiguráků v kódu na JG, přidal Jakubovu fotku a logo jeho firmy.</p>
<p>S Jakubem se nejspíš i setkáme na nějaké kafe, protože vždy, když si voláme, tak to vypadá, že bychom si mohli povídat donekonečna. Jakub chce Rozbité prasátko časem taky dotáhnout do <em>one-man show</em>, které by ho živilo, takže společných témat máme hodně a můžeme si třeba i radit.</p>
<h2 id="junior-guru-podcast">Junior Guru Podcast<small class="permalink"><a href="#junior-guru-podcast" title="Odkaz na tento nadpis"><i class="bi bi-link-45deg"></i></a></small></h2>
<p>S <a href="https://www.linkedin.com/in/pavlinafronkova/">Pájou Froňkovou</a> připravujeme Junior Guru Podcast. Než vydáme první díl, chtěl jsem ať máme <em>teaser</em>, tak jsme jej přes Vánoce natočili. Natáčení bylo strašlivé, protože mi nefungovala technika a neměl jsem to moc dobře připravené. Pak jsme si všimli, že co jsem nahrál má v sobě kaz, asi v tu chvíli škytla síť. Tak jsem svůj vstup nahrál zvlášť v Audacity a Páji to poslal. Jenže jsem si nevšiml, že to nahrávám mono, takže celý teaser je stereo, ale tento vstup je mono. Už to tak necháme, ale tyjo, tolik práce, přitom taková blbost :)</p>
<p>Pak už bylo vše připraveno k tomu, abychom to rozjeli. Respektive ze strany Páji bylo vše, teď byla řada na mně, abych to publikoval. K tomu potřebuji:</p>
<ul>
<li>Obrázek pro podcast,</li>
<li>hosting na mp3 soubory,</li>
<li>RSS feed s odkazy na ty soubory a informacemi o epizodách,</li>
<li>ideálně i nějakou stránku na JG, která bude sloužit podcastu jako domov,</li>
<li>poslat to do všech podcastových platforem,</li>
<li>oznámit to na svých sítích a v klubu.</li>
</ul>
<p>Přečetl jsem <a href="https://www.smartpassiveincome.com/guide/how-to-start-a-podcast-tutorial-pat-flynn/">celý tento návod</a>, abych se zorientoval. Koukal jsem, jak řeší různé podcasty svůj titulní obrázek a jeden vánoční večer jsem splácal ten náš. Nakonec tam je akorát napsáno junior.guru a je tam kuře. Podcasty, které nebudují vlastní brand, ale staví na existujícím, to tak podle mě mají. A dává mi to smysl. Stejně to jde kdykoliv změnit.</p>
<p><a href="https://adinafoxova.cz/">Adina</a>, která rozjíždí svůj podcast <a href="https://enterpodcast.online/">Enter</a>, mi poradila <a href="https://anchor.fm/">Anchor</a>, který řeší hosting a je zdarma. Jakub z Prasátka mi zase radil <a href="https://www.buzzsprout.com/">Buzzsprout</a>, který je placený, ale prý super. Řekl jsem si OK, pojďme to udělat zadáčo a až se to rozjede, můžeme přejít jinam a klidně za to platit, ale dokud je to jen experiment a netušíme, co z toho bude, nedává smysl do toho investovat. Jde i o to, že aby mi placený hosting soubory nesmazal, musel bych ho donekonečna dál platit, i kdybychom s podcastem pak přestali.</p>
<p>Jenže když jsem se o to začal zajímat, čím dál tím víc mi přišlo, že Anchor (vlastněný Spotify) mi přechod jinam neumožňuje. Během rešerše jsem o tom <a href="https://twitter.com/honzajavorek/status/1476450480045715456">napsal na Twitter</a> a vznikla z toho nekonečná diskuze s Danielem Dočekalem, který měl dojem, že mi vše vysvětlí, protože tomu nerozumím, ale ve skutečnosti jsem měl pocit, že jsem to spíš nakonec vysvětloval já jemu. Tak či tak, dal jsem vědět Adině, ta našla ještě <a href="https://schoolofpodcasting.com/anchor-fm-review-read-before-using/">tenhle článek</a> a oběma nám přišlo, že Anchor není to, čemu bychom chtěli své podcasty svěřit…</p>
<figure class="figure figure-blockquote"><blockquote class="blockquote">
<p>...kdyz udelam epizodu na anchoru tak mi to hned publishne na spotify ani se me nepta, a az potom mohu teprve zapnout nejaky RSS feed pro dalsi platformy. Takze kdybych chtel ten feed treba vzit a pretahnout pres svou domenu nez ho naladuju jinam, tak to muzu, ale na spotify to nejde, tam to jde primo z anchoru a kdybych chtel prejit jinam tak ztratim podle me spotify posluchace.</p>
<p>Kdybych jednou nechtel pouzit anchor, ale chtel si jit treba platit soundcloud nebo buzzsprout, tak nemuzu prejit s hostingem jinam, protoze anchor vlastni nejen muj rss feed, ale dokonce obchazi rss feed a na spotify to dává přímo. Ted jsem zkusil jit na spotify a zmenit zdroj podcastu na jine URL a nejde to potom, musi se pres anchor zase.</p>
</blockquote>
</figure><p>Adina nakonec skončila u <a href="https://rss.com/">RSS.com</a>. Nemění audio, jednoduchý ceník, 1TB bandwidth, bez limitu velikosti, podporují studenty a neziskovky, $13/mo. Někdo mi posílal odkaz na <a href="https://medium.com/@jeffmeyerson/podsheets-open-source-podcasting-db4fabc01524">Podsheets</a>, ale to mi zas přišel strašný kanón na vrabce.</p>
<p>Vydal jsem se cestou DIY, čehož budu samozřejmě litovat, ale nedokázal jsem si prostě zabránit. Pokud to chápu správně, abych měl podcast někde hostovaný, stačí mi někam nahrát mp3 soubory, mít je dobře dostupné a vygenerovat si jedno XML.</p>
<p>Kdybych někdy něco dělal s AWS a neděsil jsem se cloudových konzolí, jejich „pružného” pricingu a nevyřešitelného sudoku s názvem IAM, asi bych ty mp3 naházel na S3. Takhle jsem je naházel na GitHub Pages: <a href="https://github.com/honzajavorek/podcast.junior.guru">podcast.junior.guru</a></p>
<p>Bude to fungovat správně? Nemám tušení. Je to prasárna? Je. Audio soubory do Gitu, fuj! Ale GitHub s tím nemá problém, podporuje soubory do 100 MB/kus (jinak se <a href="https://docs.github.com/en/repositories/working-with-files/managing-large-files/about-git-large-file-storage">musí použít LFS</a>, ale to nepodporují GitHub Pages) a s repem mají problém až když má gigabajty. Než se dostaneme do takové situace, bude už jasnější, zda to má smysl řešit jinak. Repozitář podcast.junior.guru jsem měl vyrobený snad za 30 minut, a to i s nasměrováním subdomény. Samotná rešerše kolem Anchoru mi zabrala několikanásobně víc.</p>
<p>Kdyby GitHub Pages nestačily a chtěli bychom zachovat nulové výdaje, akorát přesunu soubory do GitHub Releases, kde jsem <a href="https://docs.github.com/en/repositories/releasing-projects-on-github/about-releases">se dočetl</a>, že není žádný limit na velikost souborů a je to preferované místo, kam něco takového dávat. Navíc je infrastruktura Releases logicky optimalizovaná na stahování souborů.</p>
<p>Udělal jsem si na to zvlášť repo, aby <code>git clone</code> kódu JG netrvalo věčnost. Teď stačí dodělat část na straně webu JG, která bude generovat RSS s podcastem, a je to. Něco jako <code>junior.guru/api/podcast.rss</code>. Feed bude na mojí doméně a plně pod mou kontrolou. Pokud bych chtěl kdykoliv v budoucnu změnit poskytovatele hostingu mp3 souborů, můžu tak učinit bez toho, aby si toho musely všimnout podcastové platformy/aplikace nebo abychom přišli o nějaké posluchače.</p>
<p>Nebo bez toho, abychom byli otroky nějaké služby, která je sice zadarmo, ale brání nám svobodně manipulovat s podcastem. Bez služby poskytované gigantem, který se snaží podcasty centralizovat a monopolizovat.</p>
<p>Na podcast jsem udělal malý teaser do IG story a hned se mi přihlásila celebrita jako host do některého z dalších dílů :-O Takže paráda, ještě nic ani nezačalo existovat, ale už to má výsledky!</p>
<h2 id="grafy-na-webu">Grafy na webu<small class="permalink"><a href="#grafy-na-webu" title="Odkaz na tento nadpis"><i class="bi bi-link-45deg"></i></a></small></h2>
<p>S investorkou bychom si chtěli zase po nějaké době spočítat, jak jsme na tom s rodinným rozpočtem. Je konec roku a hlavně, pomalu skončí mateřská a začne rodičovská, což se promítne do příjmů rodiny. Aby se dalo lépe plánovat, rozhodl jsem se vytvořit si lepší grafy především finančních metrik okolo JG. Cílem bylo hlavně dokázat predikovat nějaké trendy, ať můžeme plánovat.</p>
<p>A když už to potřebuji pro sebe, proč to nedat veřejně, že? Po vzoru „hnutí“ <a href="https://openstartuplist.com/">Open Startup</a> a třeba konkrétně <a href="https://nomadlist.com/open">NomadListu</a>. Zajímavě zpracované jsou třeba i <a href="https://leavemealone.app/open/">Leave Me Alone</a> nebo <a href="https://demo.baremetrics.com/">Baremetrics</a>, ale to bych se s tím musel moc mazat a to mám zas asi lepší věci na práci.</p>
<p>Než jsem začal, udělal jsem si průzkum na knihovny, které umí kreslit grafy. Všechno vypadalo strašně komplikovaně, nebo se používalo jinak, než bych potřeboval. Nakonec mi jeden z juniorů v klubu poradil <a href="https://www.chartjs.org/">Charts.js</a>, které na mě působily nejméně děsivě a vybral jsem si je.</p>
<p>Měl jsem tabulku v Google Sheets, kam jsem skriptem sázel všechny transakce na svém podnikatelském účtu, a to skrze API banky a pomocí své vlastní Python knihovny <code>fiobank</code>, kterou jsem před mnoha lety vytvořil. Z toho jsem pak kreslil grafy, ale moje excel-fu bylo slabé na to, abych si z toho dělal nějaký vývoj v čase, takže tam byla vždy jen aktuální čísla a vývoj jsem spíš podvědomě držel v hlavě. Čtením Google Sheets se zase výsledky vracely do JG v podobě metrik a zobrazovaly např. v patičce příručky, kde je můj aktuální měsíční příjem a procentuální podíly zdrojů mých příjmů.</p>
<p>Toto jsem předělal tak, aby se transakce skriptem stahovaly přímo do SQLite databáze na JG. Chci být transparentní, ale detaily o každé transakci sdílet s celým světem nepotřebuji, takže do SQLite se ukládá pouze kolik a kdy, ale žádný popis. Abych mohl kontrolovat chyby v zařazení transakcí do kategorií, stále je nahrávám i do Google Sheets, kde jsou i s popisem a s výslednou kategorií, kterou transakce dostala.</p>
<p>Pak jsem na modelu s transakcemi udělal metody, které mi vracejí různé statistiky, ať už ty, co se mi původně počítaly v Google Sheets, nebo nové, které jsem doteď neměl. Taky jsem napojil patičku webu rovnou na SQLite a smazal kód, který parsoval metriky z Google Sheets. Metriky se snažím přes MkDocs dostat až do stránky.</p>
<p>Neumím moc dobře matematiku, takže jsem si psal hodně unit testů. Ale taky jsem nikdy nedělal podobné grafy, takže jsem architekturu celé věci měnil asi 4x a unit testy tedy často mazal. Nebyl jsem si jistý, jak vhodně vše propočítat, zároveň zachovat flexibilitu a nespojovat modely příliš s reprezentací jednotlivými grafy. Dělal jsem to přes vánoční dny různě po večerech a volných chvilkách, takže kód dodnes nese mnohé známky „tady to bylo myšleno tak, ale nakonec je to jinak“, především mi chybí dost těch testů, které mě nebavilo psát a mazat, tak jsem je začal doplňovat až zpětně.</p>
<p>Například jsem původně chtěl, aby se dalo klikat a zobrazovat grafy za jednotlivé roky, 2019, 2020, atd. Jenže mi to komplikovalo kód. Po dni motání se v refaktorovacích kruzích, jak to udělat dobře, jsem se na to vykašlal a udělal ty grafy po vzoru NomadListu prostě od začátku podnikání do teď. Nevadí to vůbec ničemu.</p>
<p>Výsledkem je stránka <a href="https://junior.guru/open/">Jak se daří provozovat junior.guru</a>. Není tam zatím vše, co bych tam mít chtěl, ale začátek to je. Taky tam není žádný super design, ale to podstatné tam už trochu je. I když to není dodělané, ukázal jsem to například prasátkovi a <a href="https://twitter.com/RozbitePrasatko/status/1475729127722434561">ten to tweetnul</a>, takže jsem raději urychleně ke grafům doplnil i popisky a nějakou slovní interpretaci, protože stejná čísla mohou v různých očích vyvolávat různé pocity, pokud jsou bez kontextu.</p>
<p>Už dřív jsem si průměrný měsíční příjem počítal jako součet čistých příjmů za posledních 12 měsíců vydělený 12 (to je to číslo, co se mi zobrazuje v patičce), což byl způsob, jakým jsem chtěl zahladit nepravidelnosti v příjmech a dobrat se blíž k realitě, než kdyby tam bylo kolik jsem vydělal v jednom konkrétním měsíci. Až teď jsem zjistil, <a href="https://www.investopedia.com/terms/t/ttm.asp">že se tomu říká TTM</a>, tedy <em>trailing twelve months</em>. Ve firmách se to nedělí 12, bere se prostě výnos za posledních 12 měsíců, ale to by bylo číslo, které mi osobně nic neřekne. Můj život se odehrává v měsíčním rytmu, takže to ještě dělím, abych měl lepší představu. Tato metrika ale zase neříká vše, takže jsem si doplnil i čísla vždy za konkrétní měsíc, která dávají lepší představu o momentálních výkyvech nebo trendech. Kromě zdrojů výdajů, jež jsem už na webu v patičce měl, jsem nově udělal i graf s rozpadem příjmů.</p>
<p>Popravdě, jeden celý večer jsem strávil s tím, že jsem si hrál s barvičkami těch sloupečků :D Hodně mi při tom pomohl <a href="https://paletton.com/">Paletton</a>.</p>
<h2 id="uklid-v-podcastech">Úklid v podcastech<small class="permalink"><a href="#uklid-v-podcastech" title="Odkaz na tento nadpis"><i class="bi bi-link-45deg"></i></a></small></h2>
<p>Vyhledal jsem ve <a href="https://getpocket.com/@honzajavorek">svém Pocketu</a> vše, co jsem si tam kdy uložil a mělo to v názvu slovo „podcast”. Epizody jsem si uložil přes <a href="https://overcast.fm/">Overcast.fm</a>, který teď na podcasty používám. Objevil jsem díky tomu zajímavé podcasty, třeba:</p>
<ul>
<li><a href="https://2050podcast.cz/">2050</a> je dost dobře zpracovaný a zajímavý, teď ho sjíždím.</li>
<li><a href="https://changelog.com/">The Changelog</a> jsem ještě neslyšel, ale měl jsem z něj uložených v Pocketu hned několik epizod a vypadá zajímavě celý.</li>
<li><a href="https://corecursive.com/">CoRecursive</a> je tentýž případ jako The Changelog.</li>
<li><a href="https://europeanspodcast.com/">The Europeans</a> mi v Pocketu přistálo skrze jedinou epizodu, ale zahlédl jsem tam zajímavá témata, tak zkusím.</li>
<li><a href="https://www.bbc.co.uk/programmes/articles/598SVYJ2smP8qJlpH29y7Vj/podcasts">In Our Time</a> od BBC vypadá, že by se mi mohlo hodně líbit. Ne vždy má člověk čas a chuť pouštět si tříhodinový <a href="https://fallofcivilizationspodcast.com/">Fall of Civilizations Podcast</a>.</li>
</ul>
<p>Tak jsem zvědav, co z toho nakonec smažu a co se mi zalíbí. Když se mi to zalíbí, nemám to úplně jak sdílet. V Overcast je funkce <em>share</em> a mohu nasdílet odkaz, ale jak to dostat snadno až sem do poznámek, to nevím. Zatím asi jedině tak, že to protáhnu zase přes Pocket, což je ale mrzutých deset ťapnutí a přepínání mezi aplikacemi :-/</p>
<h2 id="darkovy-poukaz">Dárkový poukaz<small class="permalink"><a href="#darkovy-poukaz" title="Odkaz na tento nadpis"><i class="bi bi-link-45deg"></i></a></small></h2>
<p>Akce s <a href="https://junior.guru/gift/">dárkovým poukazem</a> dopadla tak, že si poukaz koupily dvě osoby, z toho jedna prokazatelně sama sobě pod stromeček (napsala mi to).</p>
<p>Před pár dny už jsem zrušil i lištu na webu, která na akci upozorňovala. Akci jsem promoval pouze na sociálních sítích ve dvou vlnách a touto lištou. Mohl jsem asi přitlačit, ale jak do mě před Vánoci tlačily všechny firmy něco, horem dolem, tak jsem byl už úplně apatický a neměl jsem sílu naskočit na tu samou klouzačku a dělat totéž druhým, hustit jim do hlavy stále dokola, že si u mě mají něco koupit. Naopak, jeden status na sociální sítě jsem pojmul úplně nevánočně a dva další jsem nakonec úplně vynechal.</p>
<p>Graf návštěvnosti je <a href="https://simpleanalytics.com/junior.guru/gift?start=2021-12-01&amp;end=2021-12-31">tady</a>.</p>
<p>Úspěch? Neúspěch? Těžko říct. Asi jsem čekal víc. Ale nepromoval jsem to dost. A hlavně, nepromoval jsem to nejspíš vůbec směrem k té správné cílovce. V mé bublině jsou junioři, ale tenhle dárek by kupovali spíš jiní lidé, jejich rodinní příslušníci a další, kteří by ale také museli vidět jasnou hodnotu v tom dárku. Prostě je to komplikované.</p>
<p>Myslím ale, že spousta lidí díky akci klub objevilo a minimálně do něj nakouklo. V posledních týdnech do klubu přichází hodně nových členů. Jsem zvědav, kolik jich tam po dvou týdnech zdarma zůstane.</p>
<p>Stránku asi časem zruším a přesměruji na klub. Asi by šlo prodávat poukázky i v průběhu roku, ale nevím, jestli mi to stojí za zvýšenou údržbu takové služby.</p>
<h2 id="akce-v-klubu">Akce v klubu<small class="permalink"><a href="#akce-v-klubu" title="Odkaz na tento nadpis"><i class="bi bi-link-45deg"></i></a></small></h2>
<p>Přes Vánoce jsem si dal pauzu s přednáškami v klubu, ale prozkoumával jsem, jak mohu práci s přednáškami a dalšími akcemi vylepšit, případně jak mohu předělat jejich <a href="https://junior.guru/events/">stránku na webu</a>.</p>
<p>Vyrobil jsem <a href="http://junior.guru/api/events.ics">iCalendar pro akce v klubu</a>. Myslím, že to nebude moc lidí používat, tak jsem se s tím moc nemazal, například v popisu je jen odkaz, ale mě samotnému se to hodí do vlastního kalendáře, tak proč ne. Při tom jsem trochu překopal část webu, která se stará o podobná API a dal ji do separátního souboru.</p>
<p>Nejtěžší na celé věci bylo použití Python knihovny <code>ics</code>, která ve verzi 0.7 závisí na obstarožní verzi <code>arrow</code>, takže když jsem ji nainstaloval, škaredě se mi downgradovalo <code>arrow</code> pro použití v celém projektu. Verze 0.8 to řeší a vlastně na <code>arrow</code> už ani nezávisí, ale ta zase ještě není vydaná. Mám pocit, že jsem na tento problém narazil už asi podvaačtyřicáté za posledních deset let, kdy tvořím svoje weby nebo weby Python komunity, kde <code>ics</code> vždy použiju na ten iCalendar feed. S hlasitým bojovým pokřikem jsem poetry zavelel, aby 0.8 <a href="https://python-poetry.org/docs/dependency-specification/#git-dependencies">nainstalovalo rovnou z gitu</a>. Nikdo neví, jak takto nebezpečný čin pro mě může dopadnout, ale štěstí prý přeje odvážným.</p>
<p>Taky jsem se podíval, jestli do feedu nemůžu už hodit i spontánně konané akce, např. srazy o frontendu či backendu, které konají sami lidi na Discordu a které využívají novou Discordí funkci <em>scheduled events</em>. Ani pycord, ani nextcord, ani hikari, což jsou všechno Python SDK pro Discord, neměli tuto věc ještě hotovou. Někde byl rozpracovaný Pull Request, tak jsem si schválně dal <em>subscribe</em>, aby mi chodily z GitHubu notifikace, jak vývoj pokračuje a kdy se to mergne. PyCord nakonec potvrdil, že jsem ho vybral dobře, Pull Request mergnuli jako první, tuším včera nebo kdy.</p>
<p>Každopádně jsem udělal průzkum a zjistil jsem, že zřejmě neexistuje žádný způsob, jak z Discordu vytáhnout již proběhlé <em>scheduled events</em>. Jakmile je událost zrušena nebo se odehraje, neexistuje způsob, jak ji z API dostat, dokonce ani z <em>activity logu</em>, kam se pro adminy zapisuje každá větší aktivita v klubu a založení události tam je. Takže jakákoliv budoucí integrace (jejich zobrazování v kalendáři nebo na webu) bude možná pouze pro plánované události, ale ne pro minulé (např. archiv srazů).</p>
<p>Naučil jsem bota aspoň zakládat tyto události, takže hned jakmile domluvím třeba přednášku a bude o ní už <a href="https://github.com/honzajavorek/junior.guru/blob/main/juniorguru/data/events.yml">info v mém YAML souboru</a>, měla by se sama objevit ve <em>scheduled events</em> na Discordu a lidi se na ni už mohou klikat. Párování probíhá pomocí času, takže pokud už událost se stejným datem a časem existuje, nezaloží ji. Původní upozorňovací zprávy týden před přednáškou, den před ní a v den konání, ty nechávám a mám s nimi ještě i nějaké další plány.</p>
<p>V souvislosti se spuštěním podcastu Junior Guru mě napadlo, zda by stránka s událostmi v klubu neměla být víc jako <em>feed</em> věcí, které se dějí, že by tam byly přednášky, podcasty, a další věci. Nebo jestli by neměla být na JG stránka, kde bude podcastů vhodných pro juniory víc a náš JG podcast bude jen jedním z nich. Dokonce jsem zvažoval i nějaký feed novinek přímo na homepage JG.</p>
<p>Většinou mi podobná produktová rozhodnutí nezaberou tolik času a přemýšlení, ale tahle věc už mě trápí týdny a pořád zápasím s tím, jak to udělat, aby to do sebe všechno zapadlo. Navíc moje plány nejen v tomto směru opět komplikují navigaci na webu. Včera před spaním jsem se k tomu opět vrátil a snad už jsem to nějak rozsekl:</p>
<ul>
<li>Zatím nebudu nic slučovat, feed nechám jen jako nápad do budoucna, hned po naučit se Portugalsky. Pokud někde někdy bude nějaký feed, bude to třeba kanál #oznámení přímo v klubu.</li>
<li>Stránku s přednáškami nechám samostatnou, jen vylepším design.</li>
<li>Vytvořím novou stránku přímo a pouze pro náš podcast, asi obšlehnu <a href="https://enterpodcast.online/">stránku, kterou má Adina</a>.</li>
<li>V blízké budoucnosti přidám do příručky stránku s věcmi, které mají junioři sledovat, kde bude i náš podcast. Ale nemá to teď prioritu.</li>
<li>V top menu nebudu do budoucna mít žádné další odkazy. Plány, které mám, vytvořím jako podstránky v příručce, klubu, nebo v pracovních nabídkách. Stránky v menu musí kopírovat cestu juniora, od orientace přes klub po hledání práce.</li>
<li>Z hlediska navigace na stránkách nižších a nižších úrovní se inspiruji <a href="https://www.fakturoid.cz/almanach/">Almanachem od Fakturoidu</a> nebo <a href="https://www.jakpsatweb.cz/html/">JakPsátWebem</a> a zkusím vytvořit prototyp nějakých <a href="https://getbootstrap.com/docs/5.0/components/breadcrumb/">drobečků</a>.</li>
<li>Do patičky webu asi přidám něco jako upoutávku na nejnovější podcasty nebo přednášky, protože jinak by to na webu bylo strašně zahrabané.</li>
</ul>
<h2 id="heroine">Heroine<small class="permalink"><a href="#heroine" title="Odkaz na tento nadpis"><i class="bi bi-link-45deg"></i></a></small></h2>
<p>Se šéfredaktorkou Heroine se mi před Vánoci povedlo spojit a domluvili jsme se na tématech článků i na dalších termínech. Další článek stačilo odevzdat do konce roku, takže bych ho měl asi už začít psát.</p>
<p>Před Vánoci jsem doháněl týden změškané odpovědi na maily a dalo mi dost práci se vším prokousat, abych na to nemusel přes svátky myslet. Jedním z delších mailů, který jsem psal asi hodinu ve vlaku, byla rešerše na vzdělávací tipy pro Heroine, kde chtějí svůj <a href="https://www.heroine.cz/zeny-it/">projekt pro ženy v IT</a> časem trochu doplnit a přebudovat.</p>
<p>Návštěvnost z Heroine směrem na JG ke <a href="https://simpleanalytics.com/junior.guru?start=2021-12-01&amp;end=2022-01-02&amp;referral=heroine.cz">konci prosince vystřelila jak raketa</a> a překonala všechny jiné zdroje návštěvnosti, které nejsou z vyhledávačů nebo sociálních sítí. Teď to ale nějak umřelo, tak snad se to povede novými články zase nastartovat.</p>
<p>Aktuálně v návštěvnosti ohromně vystřelilo forum na Rootu. Asi lidi s koncem roku hledají kudy do IT a najdou vlákna v tom fóru, kde jsou odkazy na JG.</p>
<h2 id="anonymizace-clenu">Anonymizace členů<small class="permalink"><a href="#anonymizace-clenu" title="Odkaz na tento nadpis"><i class="bi bi-link-45deg"></i></a></small></h2>
<p>Psal jsem si s lidmi v klubu, ať už ve veřejných kanálech, nebo v soukromých zprávách, kterých se ke konci roku urodilo nějak víc.</p>
<p>Jeden člen klubu mi napsal, že se už moc nevyjadřuje, protože přijal nabídku práce v klubu dříve inzerovanou. V klubu je tedy jeho šéf, což mění vztahovou dynamiku a brání mu psát úplně svobodně to, co chce, nebo ptát se na co chce.</p>
<p>Nemá to žádná dobrá řešení. Tušil jsem, že se to dříve nebo později někomu stane a že to bude potřeba řešit. Možná má ten problém i víc lidí, ale nenapíšou mi, tak se to nedovím. Přijde mi užitečné spojovat v klubu juniory a firmy, nesmí to být <em>echo chamber</em>, ale má to přesně tuhle nevýhodu.</p>
<p>Discord má tu vyhodu, že je anonymní. Nikdo kromě mě není schopen zjistit, kdo je kdo, pouze sociálním inženýrstvím. Řešení je tedy změnit si jméno a obrázek, nebo se se mnou domluvit a založit si, třeba i jen dočasně, nový účet. A neprozrazovat se. Nic moc, ale lepší než nic. Jsem zvědav, jestli to zrealizujeme a zda to bude fungovat.</p>
<h2 id="dalsi-poznamky">Další poznámky<small class="permalink"><a href="#dalsi-poznamky" title="Odkaz na tento nadpis"><i class="bi bi-link-45deg"></i></a></small></h2>
<ul>
<li>Michal Lulco mě <a href="https://twitter.com/lulco/status/1475268180956401665">začal podporovat</a> na GitHub Sponsors! Díky moc!</li>
<li>Setkal jsem se <a href="https://tomasvotruba.com/">Tomášem</a>, kamarádem a kdysi dokonce i spolubydlícím. Dlouho jsme se neviděli. Povídali jsme si o <a href="https://getrector.org/">svých byznysech</a> i jen tak o životě.</li>
<li>Dependabot na GitHubu mi začal <a href="https://github.com/honzajavorek/junior.guru/pull/755">upgradovat několik knihoven najednou</a>, protože spolu souvisí. Hustý!</li>
<li>Uvařil jsem konečně dýňovou polívku, kterou jsem chtěl uvařit už snad čtvrt roku. Naštěstí se dýně nekazí.</li>
<li>Nepochopil jsem novou kampaň Jobsů a <a href="https://twitter.com/hanaelicharova/status/1471520092810723330">tento tweet</a> mě dost pobavil. Kampaň by se podle mě vyjímala v <a href="https://twitter.com/honzajavorek/status/1477375429078048770">této sbírce</a>.</li>
<li>Zkoušel jsem hrát <a href="https://princejs.com/">Prince of Persia</a> v prohlížeči. Z dětství si už skoro nic nepamatuju a tak jsem se zatím nedostal ani za první level :D</li>
<li>Dohodl jsem se s <a href="https://adinafoxova.cz/">Adinou</a>, která rozjíždí svůj podcast <a href="https://enterpodcast.online/">Enter</a>, že si může dát statistiky návštěvnosti <a href="https://simpleanalytics.com/enterpodcast.online">ke mě</a>, než bude slavná a bohatá a udělá si jednou vlastní Simple Analytics tarif.</li>
<li>Rozečetl jsem <a href="https://cs.wikisource.org/wiki/Kniha_apokryf%C5%AF">Knihu apokryfů</a> Karla Čapka. Přijde mi, jako by Čapek chodil na Facebook nebo Novinky a tamní diskuze přepisoval do sarkastických příběhů parodujících známé historické nebo mytologické události. Dýchá z toho pocit, že doba se mění, ale lidi jsou furt úplně stejně zabednění.</li>
<li>Během 14 dní od 20.12. do 2.1. jsem při procházkách nachodil 50 km. Celkem jsem se hýbal 14 hodin a zdolal při tom 50 kilometrů.</li>
</ul>
<h2 id="co-planuji">Co plánuji<small class="permalink"><a href="#co-planuji" title="Odkaz na tento nadpis"><i class="bi bi-link-45deg"></i></a></small></h2>
<p>Tři věci, které bych chtěl zvládnout udělat příště:</p>
<ol>
<li>Napsat článek pro Heroine.</li>
<li>Publikovat JG podcast.</li>
<li>Pokud mi ho už vyrobí, tak dořešit PFko.</li>
</ol>
<h2 id="a-co-vy">A co vy?<small class="permalink"><a href="#a-co-vy" title="Odkaz na tento nadpis"><i class="bi bi-link-45deg"></i></a></small></h2>
<p>Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem <a href="https://honzajavorek.cz/blog/neni-to-zavod/">můžete vykašlat</a>. Není zač!</p>
<h2 id="co-me-zaujalo">Co mě zaujalo<small class="permalink"><a href="#co-me-zaujalo" title="Odkaz na tento nadpis"><i class="bi bi-link-45deg"></i></a></small></h2>
<p>Když si něco přečtu nebo poslechnu a líbí se mi to, <a href="https://getpocket.com/@honzajavorek">sdílím to na Pocketu</a>. Od posledních poznámek jsem sdílel toto:</p>
<ul>
<li><a href="https://modernafirma.podbean.com/e/ist-alebo-neist-na-vysoku-skolu/">Ísť alebo neísť na vysokú školu?</a><br>yablko rozebírá jestli má smysl jít na VŠ, když člověk uvažuje o IT. Dobrý podcast!</li>
<li><a href="https://solar.lowtechmagazine.com/2013/12/high-speed-trains-are-killing-the-european-railway-network.html">High Speed Trains are Killing the European Railway Network</a><br>Rychlovlaky likvidují staré trasy, nejezdí v noci, trvají déle než původní běžná vlaková spojení a hlavně, jsou mnohem dražší. Běžným lidem jsou méně dostupné než letadla. Ve dvou dílech si autor low tech magazínu stěžuje, že high tech rychlovlaky jsou vlastně na prd. Já osobně už delší dobu přemýšlím, zda se mám na VRT u nás vlastně těšit, nebo zda by nebylo lepší za tytéž peníze prostě jen dostavět a zrychlit stávající tratě. Třeba Brno-Přerov nebo Praha-Zlín.</li>
<li><a href="https://www.voxpot.cz/vlakem-pres-pul-svetadilu-neni-jen-romanticke-retro-ale-i-bezuhlikova-budoucnost/">Vlakem přes půl světadílu? Nejen romantické retro, ale i bezuhlíková budoucnost</a><br>Jak to vypadá s vlakovou dopravou v Evropě a jaký kus cesty si historicky už ušla. Budeme mít nočních vlaků a dlouhých tras více, nebo méně?</li>
<li><a href="https://www.dokrevue.cz/clanky/bozska-komedie-pro-21-stoleti">Božská komedie pro 21. století</a><br>Zajímavý rozhovor s režisérem filmu Síla o Kamilu Filovi. „Štěstí se přeceňuje, jeho hledání je často založeno na nezralých očekáváních a nevhodné definici.“</li>
<li><a href="https://www.buzzsprout.com/1373539">Vytáhnem tě: Le Anh Viet Linh</a>.</li>
</ul>
<p><small>Upozorňuji, že to není vše, co jsem přečetl, slyšel nebo viděl, ale jen zlomek, který mě zaujal. K vygenerování tohoto seznamu jsem použil vlastní knihovnu <a href="https://pypi.org/project/pocket-recommendations/">pocket-recommendations</a>. Věci, které jsem sdílel v den psaní minulých poznámek, se opakují i v těch dalších a je to záměr, ne chyba.</small></p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 17 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-mastodon"></i> <a href="https://mastodonczech.cz/@honzajavorek">Mastodon</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2024 —
        <a href="https://honzajavorek.cz/blog/tydenni-poznamky-kurz-scrapovani-v-pythonu-a-webexpo/">
          Týdenní poznámky: Kurz scrapování v Pythonu a WebExpo</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-play-btn"></i> <a href="https://junior.guru/courses/">Kurzy</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2024 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>