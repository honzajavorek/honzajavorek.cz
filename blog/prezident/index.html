<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/prezident/">
    <title>Prezident &mdash; Honza Javorek</title>

    <meta property="og:title" content="Prezident &mdash; Honza Javorek">
    <meta property="og:url" content="https://honzajavorek.cz/blog/prezident/">
    <meta name="twitter:creator" content="@honzajavorek">
    <meta name="twitter:site" content="@honzajavorek">

          <meta property="og:image" content="https://honzajavorek.cz/images/home/honza.jpg">
      <meta name="twitter:image" content="https://honzajavorek.cz/images/home/honza.jpg">
      <meta name="twitter:card" content="summary">


    <meta name="viewport" content="width=device-width, initial-scale=1">
    <link rel="stylesheet" href="https://honzajavorek.cz/theme/main.css">
    <link rel="stylesheet" href="https://honzajavorek.cz/theme/fork-awesome/css/fork-awesome.min.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Honza Javorek &mdash; Atom Feed">


  <meta property="og:type" content="article">
  <meta property="article:published_time" content="2013-01-10T15:06:04+01:00">
  <meta property="article:author" content="https://honzajavorek.cz">
  </head>
  <body>
      <div class="content">
<article class="article">
  <header class="article-header">
    <h1>
      <a href="https://honzajavorek.cz/blog/prezident/" rel="bookmark">
        Prezident
      </a>
    </h1>
  </header>
  <footer class="article-info">
    <ul>
      <li class="article-published">
        <small>
          <time datetime="2013-01-10T15:06:04+01:00">
            10. 1. 2013
          </time>
        </small>
      </li>
      <li class="article-author">
        <small>
          <a href="#author">Honza Javorek</a>
        </small>
      </li>
    <ul>
  </footer>
  <div class="article-content">
      <div class="article-warning">
        <p>
          <strong>Upozornění!</strong> Tento článek vyšel
          před 8 lety.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p>Kulminují přípravy na první kolo přímé volby prezidenta v ČR a začíná to být <strong>dramatické</strong>. "Inteligence" se navzájem straší předvolebními průzkumy, které prognózují vítězství <a href="http://www.zemancountdown.cz/">Zemana</a> nebo <a href="http://www.fischercountdown.cz/">Fischera</a>. Jedni chtějí, aby se našel <a href="http://www.lepsiprezident.cz/">lepší prezident</a> tím, že se <a href="https://www.youtube.com/watch?v=p3K7PL7cK7Y"><strong>dohodneme</strong> na jednom kandidátovi</a>. Druzí <a href="https://www.youtube.com/watch?v=iGVx9kJhVng">reagují</a> tím, že Češi vždycky volí jen to <em>menší zlo</em> než aby si <strong>stáli za svým</strong>, no a pak to podle toho dopadá. Forma pokulhává, ale já si z toho beru hlavně obě myšlenky, které za iniciativami stojí. Jakou cestou se vydám?</p>
<p>Ve svém názoru na přímou volbu prezidenta jsem prošel několika stádii. Nejprve jsem ji považoval za <strong>hloupost a zbytečnost</strong>, ale postupně jsem se začal zajímat o jednotlivé kandidáty, podíval se na <a href="http://www.ceskatelevize.cz/ivysilani/10123147075-vladneme-nerusit/">dokument o opoziční smlouvě</a>, začal jsem si <a href="http://www.1prezident.cz/">shánět informace</a> a <strong>utvářet si názory</strong>. Dnes vidím celou tu věc jinak než na začátku a nakonec se mi vlastně <strong>líbí, že prezidenta volíme přímo</strong>. Mohl bych k tomu napsat nějaký výpravný odstavec, ale krásně to <a href="http://nemecpetr.blog.respekt.ihned.cz/c1-59092600-jsou-to-nase-volby">na svém blogu zachytil Petr Němec</a>, tak si to u něj přečtěte.</p>
<figure><blockquote class="twitter-tweet"><p>Jsem pro, aby clovek volil, ale u prezidenta mi schazi odpoved nejen na otazku koho, ale i proc. Ovlivni vubec vysledek muj zivot?</p>— Honza Javorek (@honzajavorek) <a href="https://twitter.com/honzajavorek/status/267670916169863168" data-datetime="2012-11-11T16:51:34+00:00">November 11, 2012</a></blockquote>

</figure><p>Jak je u mě v poslední době zvykem, zaujal jsem postoj jakéhosi <em>nezávislého středového voliče</em>, jenž není fanouškem nějaké jedné strany či jednoho politického směru, ale vybírá si <strong>adekvátního kandidáta pro tu kterou funkci</strong>. Do kraje jsem volil stranu, která mi v kontextu jihomoravské politiky dávala největší smysl, byť do parlamentu bych ji nejspíš neprosazoval. Nemám tedy problém zvažovat při prezidentské volbě ani levicovější kandidáty, pokud mají vlastnosti, jež bych u prezidenta hledal.</p>
<p>Postupně jsem z uvažovaných kandidátů vyřadil Zemana, Fischera, Bobošíkovou a Franze, nepozdával se mi ale ani Sobotka. Tímto způsobem jsem přišel na to, že jsem přes výhrady zřejmě schopen volit Roithovou, Dienstbiera nebo Schwarzenberga a že nevím o jediné věci, která by mi měla zásadně překážet na <strong>Fischerové</strong>. Přiklonil jsem se tedy k myšlence, že zvolím ji. Příkládám své komentáře k jednotlivým kandidátům:</p>
<ul>
<li><strong>Bobošíková</strong> - <em>No comment...</em> :-)</li>
<li><strong>Dienstbier</strong> - Přijde mi, že ze všech levicově smýšlejících osob v této zemi je asi nejrozumnější a nejlidštější, nicméně mi vadí, že požádal o podporu komunisty (což pro něj ale může být i jeden z pokusů o přežití v prezidentské volbě, jelikož jeho vlastní strana za ním zrovna nějak třeskutě nestojí). Jiné vyložené závady na něm nevidím.</li>
<li><strong>Fischer</strong> - Sponzoři, KSČ. Všechno co řekne je tak průměrné a vyhýbající se jakémukoliv názoru, že to snad ani víc nejde. Takového prezidenta nechci.</li>
<li><strong>Fischerová</strong> - Má velice idealistický pohled na svět, ale podle mě si je velice dobře reality vědoma, protože kdokoliv se kdy kde snaží v něčem angažovat nebo za něco či pro něco bojovat, s realitou se velice rychle setká. Proto si myslím, že ona ví moc dobře jak to chodí. Její program by se dal označit za levicový, ale v podstatě mám dojem, že to myslí dobře - že si jde za světem, který má být jaksi morálnější a čestnější. Do parlamentu bych ji nevolil, ale na místo prezidenta se mi hodí. Navazuje na Havla, má to v hlavě nějak uspořádané, je morálně čistá, dokážu jí věřit co říká. Navíc mi už přijde, že tu máme moc málo lidí s vůbec nějakými ideály, natož lidí ideálů plných, jako je ona.</li>
<li><strong>Franz</strong> - Tento člověk mě ničím nepřesvědčil o tom, že by věděl co s úřadem prezidenta dělat. Nezná odpovědi na politické otázky, jelikož si je nikdy předtím nepokládal. Neví kým se obklopí - kdo budou ti jeho odborníci, s nimiž by se radil, aby na otázky odpovídat dokázal. <a href="http://respekt.ihned.cz/volby-prezidenta/c1-58960750-proc-by-franz-nemel-byt-prezident">Nikdy se k věcem veřejným nevyjadřoval a najednou by uměl dělat prezidenta?</a></li>
<li><strong>Roithová</strong> - Přijatelná až na některé čistě katolické názory, s nimiž se ztotožnit nedokážu.</li>
<li><strong>Schwarzenberg</strong> - Zřejmě celkem rozumný člověk, nicméně jeho poslední angažmá mě zanechává dost rozpačitým. Nemyslím si, že by na něj měl mít Kalousek vliv kdyby se stal prezidentem, spíš mě štve, že mu dělá od začátku figurku v TOP09, že s ním šel do jedné strany, nechal ho tam <em>de facto</em> vládnout, umožnil mu dostat se opět na ministerstvo. Vadí mi, že přehlíží a toleruje špínu kolem sebe. Že ho netrápí, že se ta špína děje i kvůli němu, protože Kalouskovi daroval svou hlavu na billboardy. Všichni zmiňují, jak výborným ministrem zahraničí je, ale já jsem tedy žádné jeho záslužné úkony v tomto směru nezaznamenal. Svými činy, nebo možná právě nečinností a přehlíživostí k určitým věcem, ve mě úplně dobrý dojem nezanechává.</li>
<li><strong>Sobotka</strong> - Na <a href="http://kohovolit.eu/">KohoVolit.eu</a> mi vyšel jako ideální kandidát, to ovšem nic neznamená. Zde se nevolí podle programu. Zřejmě není nijak vyloženě <em>zlý a špatný</em>, ale opakuje stále ty samé prázdné euroskepticko-liberálně-pravicové fráze, u nichž mu mohu a nemusím věřit, zda je má naučené, nebo jim opravdu věří. Každopádně se kolem něj ale spousty let děje v ODS bordel a on jej toleruje, nevadí mu, ignoruje jej, a kdo ví, jestli se jej také náhodou tiše neúčastní. Pokud vím, nepociťuje žádnou snahu se vůči tomu vymezovat. ODS je pro mě nevolitelná strana a on je s ní až příliš spjatý.</li>
<li><strong>Zeman</strong> - Šloufové, Klaus, opoziční smlouva, zaslepení demokracie, korupce (bohužel výborný řečník a manipulátor).</li>
</ul>
<p>Jak jsem psal výše, Táňa mi z toho vyšla nejlépe. Trápilo mě ovšem přesně to, co nyní vyvstává napovrch v různých "přesvědčovacích" aktivitách - že nemá dostatečnou šanci na zvolení a můj hlas nebude ničemu platný. Vždy se snažím <strong>jít volit</strong> a <strong>volím ty, které opravdu chci</strong>, protože i jeden hlas je může posunout blíže hranici, jež je pro ně důležitá. Ať už je to hranice "dojmu, že má smysl pokračovat v politické aktivitě", hranice nějakých příspěvků od státu na svou činnost, nebo třeba hranice vstupu do poslanecké sněmovny.</p>
<p>V těchto volbách je to ale jinak. Zde jsou podle mě opravdu <strong>jen dva výsledky</strong> - křeslo prezidenta pro jednu osobu a titul "prezidentského kandidáta z roku 2013" pro ostatní. Mohu svou podporou ve výsledku vyjádřit, že ten daný kandidát byl "nadějný", nebo že měl "podporu lidí mezi 20 a 30 lety" a tím třeba vylepšit jeho další kariérní renomé či chuť se o něco snažit, ale mě toto v tomto případě nestačí. <strong>Rád bych opravdu ovlivnil to křeslo</strong> a proto budu hlasovat "blbě", budu volit o něco menší dobro, než bych ve skutečnosti mohl.</p>
<p>V <a href="https://www.youtube.com/watch?v=iGVx9kJhVng">tom videu</a>, které odpovídá na výše popsaný názor, se argumentuje např. tím, že jeho představitelé <strong>znají  hodně těch, jež jsou rozhodnuti pro jiné kandidáty</strong>. Upřímně, osobně taky neznám žádného voliče Zemana nebo Fischera. Jenže to je tím, v jakém okruhu lidí se pohybuji. Kolik z lidí, s nimiž se aktivně bavím, ukončili své vzdělávání po základní škole? Kolik z nich dělá prodavačku v Bille? Nula. Průzkumy jsou sice hloupý nástroj, ale pořád lepší než hodnocení na základě mého vlastního okolí. Kolik je to vůbec lidí? I kdybych měl na Facebooku dvě stě kamarádů (vezměme to jako alespoň nějakou metriku hrubého počtu <em>známých</em>), aktivně komunikuji jen s desítkou. To se s nějakým rozumným vzorkem voličstva vybraným agenturou nedá vůbec srovnat, ani kdyby ty výsledky anket byly záměrně trochu cinknuté.</p>
<p>Vážím si apelu na to, <strong>že bychom se měli vždy chovat tak, jak to cítíme</strong>. Sám jsem zastáncem férového a upřímného jednání mezi lidmi, nevymýšlím nějaké intriky a strategie a snažím se druhým říkat to, co si opravdu myslím (byť to někdy působí naivně, lidé mi občas nevěří, nebo o takovou upřímnost vůbec nestojí). V případě dvoukolového většinového systému však <strong>rozhodně necítím</strong>, že bych měl jít volit někoho, kdo v posledním předvolebním průzkumu <a href="http://zpravy.idnes.cz/posledni-predvolebni-pruzkum-prezidentske-volby-fv7-/domaci.aspx?c=A130106_204849_domaci_hro">dostal podporu 4,6 % tazatelů</a>.</p>
<p><strong>Budu volit mezi Jiřím Dienstbierem a Karlem Schwarzenbergem</strong>, na nichž se dokáže shodnout větší množství lidí a které jsem oba schopen podpořit s poměrně čistým svědomím. Mé výhrady ke Schwarzenbergovi zmírňuje <a href="http://respekt.ihned.cz/c1-59065980-kdo-na-hrad">tento článek na Respektu</a>, ale jasno ještě nemám. Projedu si prezidentské diskuse na ČT, zkusím si dohledat více informací o Dienstbierovi, no prostě budu pokračovat v rozhodování.</p>
<figure><iframe width="560" height="315" src="http://www.youtube.com/embed/H0XciX1cXIY" frameborder="0" allowfullscreen></iframe>

</figure><p>No a možná kouknu ještě i na <a href="http://www.ceskatelevize.cz/ivysilani/10169695395-tady-je-sloufovo/408235100021010/">Tady je Šloufovo</a>, abych si dovedl představit co se stane, když nám ta volba okopíruje výsledky z těch průzkumů :-) Přeji vám hezký víkend a věřím, že i vy si dokážete (raději podle informací z více zdrojů než na základě dojmů) najít svého kandidáta a půjdete volit, a to ať už jste zastánci jakékoliv volební matematiky.</p>
<h2 id="ruzne-jine-rozbory-na-blozich">Různé jiné rozbory na blozích<small class="permalink"><a href="#ruzne-jine-rozbory-na-blozich" title="Trvalý odkaz na tento nadpis">#</a></small></h2>
<ul>
<li><a href="http://www.marigold.cz/item/za-prezidenta-budu-volit-tanu-fischerovou">Za prezidenta budu volit Táňu Fischerovou</a></li>
<li><a href="http://zmotula.tumblr.com/post/39835794398/koho-a-proc-nebudu-volit-za-prezidenta">Koho a proč nebudu volit za prezidenta</a> - <em>Lepší za dva roky mrtvý Schwarzenberg, než pět let živý Zeman</em></li>
<li><a href="http://www.bloc.cz/bloccz/art_364/muj-zebricek-prezidentskych-kandidatu-serazeny-od-nejhorsiho.aspx">Můj žebříček prezidentských kandidátů, seřazený od nejhoršího</a></li>
<li><a href="http://svedek.blogspot.cz/2013/01/vsichni-prezidentovi-muzi-zeny.html">Všichni prezidentovi muži a ženy</a> + <a href="http://svedek.blogspot.cz/2013/01/vsichni-prezidentovi-muzi-zeny-ii.html">2. díl</a></li>
</ul></div></div></div></div>
  </div>

  <footer class="article-footer">
    <div id="author" class="author">
      <img alt="Honza Javorek's photo" src="https://honzajavorek.cz/images/home/honza.jpg">
      <address>
          <a href="https://honzajavorek.cz">Honza Javorek</a> je programátor
          a tvůrce projektu <a href="https://junior.guru/">junior.guru</a>,
          pomáhajícího lidem získat svou první práci v IT. Od roku 2011
          pomáhá budovat českou komunitu kolem jazyka
          <a href="https://python.cz/">Python</a>.
      </address>
      <p class="button button-donate">
        <a href="https://github.com/sponsors/honzajavorek/">
          <i class="fa fa-github"></i> GitHub Sponsors
        </a>
        <a href="https://www.patreon.com/honzajavorek">
          <i class="fa fa-patreon"></i> Patreon
        </a>
        <a href="https://junior.guru/donate/">
          <i class="fa fa-credit-card"></i> jiné        </a>
    </p>
    </div>
    <p class="button">
        <a href="https://honzajavorek.cz/blog/">
          <i class="fa fa-list-ul"></i> Archiv článků
        </a>
    </p>
  </footer>
</article>
      </div>
      <footer class="footer">
        <address>
          © Copyright 2007—2021
          <a href="https://honzajavorek.cz">Honza&nbsp;Javorek</a>
        </address>
      </footer>
    <script defer src="https://honzajavorek.cz/theme/main.js"></script>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>