<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/vanocni-ohlednuti/">
    <title>Vánoční ohlédnutí &mdash; Javorové lístky</title>

    <meta property="og:title" content="Vánoční ohlédnutí &mdash; Javorové lístky">
    <meta property="og:url" content="https://honzajavorek.cz/blog/vanocni-ohlednuti/">

    <link href="https://mastodonczech.cz/@honzajavorek" rel="me">

        <meta property="og:image" content="https://honzajavorek.cz/images/theme/honza.jpg">
    <meta name="twitter:image" content="https://honzajavorek.cz/images/theme/honza.jpg">
    <meta name="twitter:card" content="summary">


    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2009-01-10T01:00:00+01:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Vánoční ohlédnutí
    <small class="permalink">
      <a href="https://honzajavorek.cz/blog/vanocni-ohlednuti/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2009-01-10T01:00:00+01:00">
          10. 1. 2009
        </time>
      </li>
      <li class="info-readtime">
        <i class="bi bi-stopwatch"></i>
        9
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/vanocni-ohlednuti&interval=week&start=2009-01-10T01:00:00+01:00&end=today" target="_blank" rel="noopener">
            Návštěvnost
        </a>
      </li>
    </ul>
  </footer>
  <main class="article-content clearfix">
      <div class="alert alert-warning" role="alert">
        <p>
          <i class="bi bi-exclamation-triangle-fill"></i>
          Tento článek vyšel
          <strong>před 15 lety</strong>.
          Můžete si jej přečíst v rámci zkoumání minulosti, ale přepokládejte,
          že dnes se Honza již nemusí s obsahem ztotožňovat.
        </p>
      </div>

    <div><div><div><div><p>Možná jste si všimli, že podtitulek tohoto blogu se změnil na „Zprávy z mrazivého finského Oulu“. Ano, dorazil jsem a tento příspěvek vám píšu z <strong>cca 2 500 km vzdálené budoucnosti</strong> (je tady o hodinu více). Na začátku psaní o Erasmu jsem se však zavázal k tomu, že to bude <strong>průvodce se vším všudy</strong>. Tedy ne pouze zážitky z Oulu, ale také návod, jak se na takový Erasmus vypravit. Popis toho, co to je za práci všechno připravit. Proto dnes <strong>nenapíšu o tom, jak jsem cestoval do Oulu</strong> a nechám si to na příště i přestože vím, jak se na to všichni hrozně těšíte ;) .</p>
<h2 id="kam-se-hrabe-svatak">Kam se hrabe svaťák<small class="permalink"><a href="#kam-se-hrabe-svatak" title="Odkaz na tento nadpis"><i class="bi bi-link-45deg"></i></a></small></h2>
<p><a href="https://honzajavorek.cz/blog/zaverecna-bitva-se-blizi/">Minule</a> jsem s psaním blogu skončil někdy mezi zkouškami. Čekal mě pěkný víkend se Zuzkou a <strong>smrtelný týden plný zkoušek a projektů</strong>. Svatý týden před maturitou jsem já osobně bral tehdy zodpovědně a na tu maturitu se za něj naučil. Sice jsem vynechal angličtinu, na kterou jsem šel „na ostro“, ale i tak jsem to doposud považoval za největší studijní vypětí ve svém životě. Já té škole normálně totiž moc nedávám, ale čas od času se v rámci důležitého milníku života nechám nabudit k extrémním výkonům :) . Nicméně to, co přišlo před vánoci 2008, bylo už trochu moc. <strong>Škola mne drtila, práce stále vyžadovala nějakou pozornost, osobní čas prakticky žádný.</strong> Na nákup dárků jsem si musel vyhradit speciální den a nadpracovat jej v těch ostatních.</p>
<p>Přišel týden, kdy jsem měl <strong>v pondělí, úterý, středu i ve čtvrtek zkoušku a v pátek poslední kousek času, kdy jsem mohl dodělat dva projekty v termínu</strong>. Zkouška z IIS se povedla. Ač jsem se na ni prakticky neučil, dostal jsem pěknou spoustu bodů a předmět jsem udělal. Jsem rád, že byla ústní a to nejen kvůli své nepřipravenosti, ale také proto, že si doteď pamatuji zajímavé věci, které mi na ní profesor Hruška řekl, když mě opravoval. V úterý jsem měl test ze španělštiny. Programoval jsem projekty a na jazyk jsem si vyhradil pár hodin před testem. Dojel jsem tam samozřejmě pozdě, ale na 16 bodů z 20 to vyšlo a španělštinu jsem také udělal. Akorát nesmím zapomenout dojít na závěrečnou zkoušku (a naučit se na ni), až se vrátím z Finska.</p>
<p>Ve středu přišlo IMS. Modelování a simulace Petra Peringera mě trochu trápily a ve tři ráno před zkouškou jsem byl zcela bezmocný – věděl jsem, že s tím co umím, to neudělám. Začal jsem ze střípků informací nalezených na tom co zbylo z loňské verze studentského fóra, kousků nascanovaných vypočítaných příkladů od různých lidí nalezených na internetu a ze špetky videí rekonstruovat postupy k počítání příkladů, o jejichž podstatě jsem i tak mnoho netušil. Povedlo se a zkoušku jsem napsal, dokonce celkem obstojně :) . Zkouška byla sice písemná, ale v Peringerově kanceláři a probíhala celkem vtipně :) . Já ho mám prostě rád :) . Radost mi však začalo kazit ISA. Měl jsem jednu noc a po prohlédnutí materiálů a písemek z minulých let jsem si uvědomil, že za jednu noc se to prostě nemohu naučit. Zkusil jsem do hlavy natlačit maximum, ale výkon na testu v sedm ráno byl tristní. Tuto zkoušku jsem udělal jen díky aktu, jenž rád nazývám <em><a href="http://cs.wikipedia.org/wiki/Deus_ex_machina">Deus ex machina</a></em> a zachránil mi rok studia. Nebylo by však fér jej takto ven publikovat :) .</p>
<p>Najednou jsem se ocitl ve stavu, kdy jsem <strong>měl všechny zkoušky, ale skoro žádné zápočty</strong>. Ty jsou totiž udělovány většinou na základě projektů a ty jsem buď ještě neodevzdal, nebo se měly opravit až v lednu. Ve čtvrtek po ISA jsem dodělával projekt do předmětu o uživatelských rozhraních. Nestihli jsme naprogramovat prakticky nic, ale dostali jsme neskutečnou hromadu bodů za nápad a jeho obhajobu :) . Horší to bylo s IMS. V pátek odpoledne jsem <strong>začal pociťovat, že jsem od pondělí spal denně 1–2 hodiny a to skoro nikdy ne v kuse</strong>. Začalo mne bolet břicho a celkově mi bylo hrozně špatně. Usnul jsem uprostřed internetové konverzace a <strong>projekt dodělávala kolegyně Sabé chudák sama</strong>.</p>
<h2 id="bakalarka">Bakalářka<small class="permalink"><a href="#bakalarka" title="Odkaz na tento nadpis"><i class="bi bi-link-45deg"></i></a></small></h2>
<p>Ani tentokrát se <a href="https://honzajavorek.cz/blog/bakalarka/">nadpis nevztahuje k slečně s Bc. před jménem</a>, na to si musí Javorové lístky stále ještě počkat. Snad jen do léta, doufám že to ta má slečna v pořádku dá a <strong>bakalářka z ní bude</strong>
;) .</p>
<p>Potom budu mít, doufám, bakalářky dvě. Ta druhá bude zcela fádní. Papírová, bez výrazných křivek. Během semestru a před vánoci jsem neměl čas se vůbec podívat na cokoliv souvisejícího s mým tématem a tak jsem už jen zoufale napsal profesoru Hruškovi před vánoci, co s tím můžu udělat. Dostal jsem za úkol <strong>sejít se s ním 6. 1., tedy den před odletem, a donést si 15–20 stran textu, jež se může stát částí BP</strong>. Napíšu zde jen asi tolik, že po smrtelném zkouškovém týdnu jsem byl psychicky vyčerpaný a nepoužitelný, takže na BP jsem se opět ani nepodíval. Potom byly Vánoce, jež jsem projezdil po rodině, a Silvestr, který jsem strávil s kamarády. Zbylo jen pár dní. Nakonec jsem čtrnáctistránkovou zprávu psal noc před 5. 1. a dokončil ji večer před 6. 1. <strong>A obhájil ji 6. 1. a dostal přislíbeno, že zápočet z předmětu „Semestrální projekt“ dostanu, že nebudu studovat o rok déle a že v BP můžu pokračovat ;) .</strong></p>
<ul>
<li><a href="https://honzajavorek.cz/files/zprava.pdf">Semestrální projekt ke stažení</a></li>
</ul>
<p>Připomínky mi můžete napsat do komentářů k článku nebo poslat na e-mail (<a href="mailto:honza@javorek.net">honza@javorek.net</a>).</p>
<h2 id="posledni-zarizovani">Poslední zařizování<small class="permalink"><a href="#posledni-zarizovani" title="Odkaz na tento nadpis"><i class="bi bi-link-45deg"></i></a></small></h2>
<p>Před odletem jsem musel zařídit ještě další, velmi nutné věci. Bylo zapotřebí <strong>dojít na rektorát a sjednat Erasmus grant</strong>. Ten jsem sjednal a zjistil, že to tedy až tak závratné peníze nejsou. Má to být rozdíl mezi náklady na studium v ČR a v cílové zemi, ale přišlo mi to spíše jako takové kapesné vzhledem k tomu, kolik stojí ve Finsku třeba těstoviny. No nevadí, udobřili si mě tím, že jsem dostal <strong>tričko</strong> Brno University of Technology. A ještě <strong>propagační infomateriály</strong> o BUT. Grant mi zatím na účet nepřišel, ale snad ještě přijde :D . Osobně tam nezajdu a volat jim už asi taky nebudu. Zvolil jsem variantu, kdy mi pošlou na český účet částku v korunách, protože to je, co se poplatků konverzi týče, nejvýhodnější a <strong>ve Finsku se platí skoro všude kreditkou</strong>. A to je, podle toho co jsem viděl, pravda.</p>
<p>Před odletem jsem musel také vyplnit <strong>daňové přiznání a přehledy pro pojišťovny</strong>. To jsem dělal asi dva dny a byl to jako obvykle hrozný porod, ale brácha mi opravdu hodně pomohl (děkujííííí! :) ) a tak jsem to nakonec podruhé v životě zvládl. Nepříjemné bylo zjištění, že pojišťovnám něco dlužím a že to něco není zrovna zanedbatelná částka, ale naštěstí jsem měl nějaké rezervy a k tragickým scénářům nedošlo. Příště nebudu debil a spočítám si to už někdy předem, abych se na to mohl připravit. Ony také ty zálohy budou vyšší, že… Samozřejmě, <strong>povinnosti s DP většině Erasmáků odpadnou</strong>, ale ti, kteří podnikají, by na to rozhodně neměli zapomenout :) . Asi by to šlo v březnu poslat i z Finska, ale nač riskovat…</p>
<p>K plné moci jsem nakonec ještě musel i zařídit kartičku na poštu, tzv. <strong>průkaz příjemce</strong>. Je to vlastně taková plná moc pro poštu, protože žádná normální papírová na ní neplatí. A ani tato jejich <strong>neplatí na zásilky do vlastních rukou</strong> :/ . Pozitivní je, že ji můžete napsat klidně i na 3 lidi a tito nemusí být přítomni na poště, na níž PP zařizujete. Alespoň po mě tedy chtěli jen můj
podpis.</p>
<h2 id="posledni-dny">Poslední dny<small class="permalink"><a href="#posledni-dny" title="Odkaz na tento nadpis"><i class="bi bi-link-45deg"></i></a></small></h2>
<p>V posledních dnech jsem měl tedy rušno. Naštěstí <strong>při mě stáli mí blízcí a podrželi mě</strong>. Rodina, Zuzka, přátelé. Když jsem nad ránem 7. 1. projížděl Vídní směrem na letiště a koukal na to velké zářící město, uvědomil jsem si teprve, jak hrozně moc pro mě všichni udělali. Že člověk tak šíleným rozhodnutím o vlastní osobě, fungující zdánlivě jako samostatná entita, vytváří najednou i obrovský nárok na pomoc a podporu od svých blízkých, kteří se nijak nemohou bránit. A oni se nebrání. Všichni ochotně nabízejí, pomáhají, shánějí, zjišťují a poskytují, co jde. A rozčilují se. Ale to k tomu patří :) . Ono někdy se člověk opravdu chová nezodpovědně, nebo rovnou jako blbec. Vrátím jim tak velkou službu někdy? :|</p>
<p>A je až s podivem, že <strong>se půl roku připravuji na takovou věc a ještě jsem schopen vlastně nic nepřipravit</strong>. Nikdo ani netuší, že z letiště na vlakové nádraží ve Vantaa u Helsinek jsem se dostal jen díky tomu, že jsem si po cestě na Vídeňské letiště našel v Opeře mini v mobilu <a href="https://honzajavorek.cz/blog/vsichni-jste-blazni-jenom-ja-jsem-letadlo/">tento komentář na blogu</a> a zapamatoval si jeho obsah. Přes Vánoce jsem se nedokázal soustředit na nic důležitého ohledně Finska a vše jsem definitivně vyřešil až den či dva před odletem. Ale samozřejmě mi už nezbyl čas na takové ty drobné detaily, které možná dělají cestování cestováním a nechal je náhodě a svým schopnostem <em>in situ</em>.</p>
<p>Šestého ráno <strong>jsem vstal a začal rozdělovat své věci</strong> na pokoji mezi ty, které tam nechám spolubydlícímu Pajovi, ty které vyhodím, ty jež si vezmu s sebou do Finska a zbytek, který musím přesunout jinam. Vrátil jsem kolejní povlečení. Vypil jsem piva a rozdal vína. Obhájil jsem semestrální projekt na konzultaci ve škole. Dobalil jsem věci, přijel <a href="http://blog.markoph.net/">markophův</a> bratranec <strong>Difo se svým sporťákem</strong> a do něj sme naložili věci a sebe. Většinu věcí jsme odstěhovali k rodičům, IT knihy k Cínovi, aby si měl co v létě číst. Zuzku jsme hodili na nádraží. Potřeboval jsem vyměnit peníze, protože dřív jsem to nestihl. Na nádraží jsem však zjistil, že je přesně šest a v šest zavírají skoro všichni <em>arabáči se směnárnami</em> v centru Brna. Naštěstí jsem <strong>za eura vyměnil ve směnárně uvnitř nádraží</strong>, která byla otevřená. Zjistili jsme, že Zuzčin vlak má zpoždění hodinu, takže jsem se s ní musel rozloučit na místě a nechat ji tam čekat – bohužel to nešlo jinak :( . Po sedmé večer jsem předal pokoj a věci jen tak naházel do batohu. Odjel jsem do Komína za Cínem a Denčou, kteří mi dali moc krásný dárek k Vánocům – ručně vyrobený kalendář s fotkami mých blízkých. Ten jsem nakonec, i přes jeho velikost, s sebou do Finska vzal :) . Trochu pozdě a poměrně vystresován jsem před půlnocí odjížděl k rodičům, kde jsem vyházel věci z batohu a jal se je tam přeskládat a slušně zabalit. Do 20 kg na kletr a 8 kg na batůžek jsem se vlezl. Rodiče trochu ztráceli trpělivost, ale i tak si cením, že mě podrželi ;) . Deset minut před odjezdem jsem vzal batoh, batůžek do letadla a sportovní tašku, kterou jsem při stěhování zapomněl vrátit Pajovi. Tu jsem zanesl Lojzovi naproti na Mánesky.</p>
<p>Takže ano, nakonec <strong>Lojza</strong> :) . Lojza je poslední, koho znám a komu jsem se před odjezdem podíval do očí. <strong>Pár minut po třetí hodině ráno 7. 1. jsem zmizel z Brna.</strong></p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 17 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-mastodon"></i> <a href="https://mastodonczech.cz/@honzajavorek">Mastodon</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2024 —
        <a href="https://honzajavorek.cz/blog/tydenni-poznamky-automaticka-zpetna-vazba-na-github-profil-a-opravy-scraperu/">
          Týdenní poznámky: Automatická zpětná vazba na GitHub profil a opravy scraperů</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-play-btn"></i> <a href="https://junior.guru/courses/">Kurzy</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2024 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>