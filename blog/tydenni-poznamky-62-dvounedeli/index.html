<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/tydenni-poznamky-62-dvounedeli/">
    <title>Týdenní poznámky #62: Dvounedělí &mdash; Honza Javorek</title>

      <script async src="https://www.googletagmanager.com/gtag/js?id=UA-1316071-6"></script>
      <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());
        gtag('config', 'UA-1316071-6');
      </script>

    <meta property="og:title" content="Týdenní poznámky #62: Dvounedělí &mdash; Honza Javorek">
    <meta property="og:url" content="https://honzajavorek.cz/blog/tydenni-poznamky-62-dvounedeli/">
    <meta name="twitter:creator" content="@honzajavorek">
    <meta name="twitter:site" content="@honzajavorek">

    <meta property="og:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta property="og:image:width" content="1024">
    <meta property="og:image:height" content="683">
    <meta name="twitter:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">
    <link rel="stylesheet" href="https://honzajavorek.cz/theme/main.css">
    <link rel="stylesheet" href="https://honzajavorek.cz/theme/fork-awesome/css/fork-awesome.min.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Honza Javorek &mdash; Atom Feed">


  <meta property="og:type" content="article">
  <meta property="article:published_time" content="2021-08-20T00:00:00+02:00">
  <meta property="article:author" content="https://honzajavorek.cz">
  </head>
  <body>
      <div class="content">
<article class="article">
  <header class="article-header">
    <h1>
      <a href="https://honzajavorek.cz/blog/tydenni-poznamky-62-dvounedeli/" rel="bookmark">
        Týdenní poznámky #62: Dvounedělí
      </a>
    </h1>
  </header>
  <footer class="article-info">
    <ul>
      <li class="article-published">
        <small>
          <time datetime="2021-08-20T00:00:00+02:00">
            20. 8. 2021
          </time>
        </small>
      </li>
      <li class="article-author">
        <small>
          <a href="#author">Honza Javorek</a>
        </small>
      </li>
    <ul>
  </footer>
  <div class="article-content">

    <div><div><div><div><p>Utekl další týden (9.8. — 20.8.) a tak <a href="https://honzajavorek.cz/blog/tydenni-poznamky-61-juniorka/">stejně jako minule</a> sepisuji, co jsem dělal a co zajímavého jsem se naučil. Především se snažím rozvíjet <a href="https://junior.guru/">junior.guru</a>. Nemám šéfa, kterému bych reportoval každý svůj krok, ale mám <a href="https://junior.guru/club/">klub</a>, a členy by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase pátek a já jsem přitom nestihl nic udělat.</p>
<figure><img alt="Poznámky" src="https://honzajavorek.cz/images/jan-kahanek-g3O5ZtRk2E4-unsplash.jpg"><figcaption>
Fotka od <a href="https://unsplash.com/@honza_kahanek">Honzy Kahánka</a></figcaption></figure>
<h2 id="zaucovani-juniorky">Zaučování juniorky<small class="permalink"><a href="#zaucovani-juniorky" title="Trvalý odkaz na tento nadpis">#</a></small></h2>
<p>Většinu času v posledních dvou týdnech jsem se snažil zjistit, jak fungují mini lidi a co potřebujou k životu. Vzal jsem si dva týdny jakoby dovolenou, ale ve skutečnosti jsem byl z mobilu dost na klubovém Discordu a občas jsem našel i chvilku na pár commitů nebo nějakou opravu. Je příjemné si odzkoušet v praxi, že JG tímto způsobem může fungovat.</p>
<p>Péči o novorozence všichni kolem mě převážně démonizovali, takže jsem se psychicky připravil na nejhorší a v důsledku jsem byl příjemně překvapen. Samozřejmě jsme možná taky prostě mohli akorát vychytat vychillované dítě. Každopádně spánek rozhodně není co býval, ale čekal jsem to všechno prostě nějak horší. Přijde mi, že vše pěkně zvládáme, v pohodovém tempu. Myslel jsem, že nebudu mít na nic čas, ale spíš je to tak, že mám 10x za den na něco čas po dobu 10 až 50 minut a nikdy nevím, kdy to bude a jak dlouhé to bude :D</p>
<p>Pozitivní je, že jsme na dítě dva. Pracuji z domu a mám vše flexibilní, takže ani jeden z nás se nedostává do stavu fyzického nebo mentálního vyčerpání. Co se nenaspalo v noci, dá se dospat přes den. Starám se hlavně o domácnost, aby měla žena klid a energii na dítě, které si tak úplně rozdělit nemůžeme, jelikož na zdroj mlíka je jaksi monopol :) Když se něco nedaří, můžeme to hned probrat a jsme na to dva, nikdo se nemusí něčím trápit, než ten druhý přijde za 6 hodin z práce. Taky mi přišlo, že jsem víc přítomný, dnes se říká <em>mindful</em>, možná míň čumím do mobilu, mám víc prostojů kdy držím dítě a koukám na něj nebo z okna, víc chystám jídlo a poslouchám u toho podcasty, nebo bez váhání vyrazím ven i na krátkou procházku, protože to najednou má nějaký vyšší smysl.</p>
<p>Reálně jsem systematickou práci ale ještě nezkoušel. Krok za krokem se učíme slaďovat s dítětem a jeho potřebami. Taky chceme dítě integrovat do běžného života, ne myslet pouze na prdíky. Po dvou týdnech v tomto máme velké úspěchy, jako například čtyři cesty autobusem, množství procházek, nakupování v rajónu Žižkova a Vinohrad, dva obědy v restauraci nebo kafe v kavárně. Práci zkusím slaďovat a hledat nějaký režim příští týden, zvolna. Nemáme auto a zatím nás to v ničem neomezuje, ale to je na separátní článek na blog.</p>
<p>Mám představu, že bych si mohl vytyčit přes den nějaké dva pracovní sloty, každý na pár hodin na soustředěnou práci. Ty bych mohl podle potřeby zrušit a věnovat se rodině, kdykoliv bych chtěl. Víkendy a státní svátky asi zruším úplně, protože nevidím důvod se synchronizovat se zbytkem společnosti. Když budu potřebovat volno, prostě zruším sloty. Nepotřebujeme volno ve stejný den, jako všichni ostatní. Dřív to mělo smysl jako odpočinek od intenzivních pracovních dnů a jako synchronizace s tím, jak fungovala Zuzčina práce. Teď už žádný takový režim nepotřebujeme, minimálně do té doby, než bude dítě využívat nějaké instituce, nebo půjde někdo z nás do klasické práce.</p>
<p>Jsem zvědavý, jak moc se budu těmto všem představám jednou smát a jak brzo to „jednou“ nastane, jestli za rok nebo už za týden.</p>
<h2 id="dve-prednasky">Dvě přednášky<small class="permalink"><a href="#dve-prednasky" title="Trvalý odkaz na tento nadpis">#</a></small></h2>
<p>Odehrály se úspěšně dvě přednášky, jedna s Petrem Viktorinem a druhá s Ivanou Hučkovou. Obě velký úspěch. Na první jsem poprosil Petra a <a href="https://coreskill.tech/">Dana Srba</a>, jestli by to nezvládli sami, na druhou už jsem vyžongloval čas a místo při péči o dítě a zvládl ji osobně. Obě považuju za velmi povedené přednášky se super ohlasy. Klubová přednáška s Petrem je výjimečně <a href="https://www.youtube.com/watch?v=1-Bwa7yp0C4">veřejně na YouTubu</a>.</p>
<p>Bot, který oznamuje přednášky v klubu, se trochu zasekl při oznamování Ivaniny přednášky, protože jsem úplně nepočítal s tím, že budou někdy přednášky v rozestupu pouze jednoho týdne, ale stačilo opravit jeden operátor v kódu a zase se to rozjelo. Původně jsem chtěl na období po narození dítěte klid přednášení, ale nakonec se to nějak samo zahustilo víc, než obvykle :D</p>
<h2 id="dokonceni-klubove-stranky">Dokončení klubové stránky<small class="permalink"><a href="#dokonceni-klubove-stranky" title="Trvalý odkaz na tento nadpis">#</a></small></h2>
<p>V pár chvílích jsem měl čas na nějaký ten commit, takže jsem procházel zpětnou vazbu na <a href="https://junior.guru/club/">novou klubovou stránku</a> a postupně ji upravoval. Teď už jsem s ní poměrně dost spokojený. Než ji ale začnu víc propagovat, chci ještě vytvořit hezčí náhled pro sociální sítě. FAQ jsem přesunul na samostatnou stránku a vylepšil tam CSS.</p>
<p>Zkoušel jsem do žluté na stránce přimíchat nějakou barvu a udělat tam efektní gradient, ale po vyzkoušení asi 20 barev jsem nakonec zůstal u čisté žluté :D Nakonec to nevyhrála ani #f1b42f, ani #ffc71b, ani #f1b42f, no a #ff7f50 už vůbec ne. Experimenty s #dfff00 nebo #eaf818 se mi chvíli líbily, druhý den zas ne. Věci jako #f4c430 nebo #08e8de byly zajímavé, ale možná trochu úlet. Asi jsem prostě nudnej, bude to čistě žluté.</p>
<p>Na stránce jsem přeházel některé sekce, dodělal sekci o přednáškách v klubu, ladil texty, odstupy, citáty a snažil se vymezit vůči konkurenci spíše pozitivně než negativně. To znamená, že než abych texty začínal „ne toto ne tamto“, snažím se primárně „prodat“ výhody a až jako druhou věc ukázat, že jinde je to problém a v klubu tento problém není, pro ty, kteří by si to jinak neuvědomili, nebo by nechápali, v čem ta výhoda vlastně je.</p>
<h2 id="negativni-citace">Negativní citace<small class="permalink"><a href="#negativni-citace" title="Trvalý odkaz na tento nadpis">#</a></small></h2>
<p>Negativní citace na stránce klubu jsem zatím nevyhodil, přišlo mi že budí vášně tak akorát. Anonymizoval jsem autory citací, ať jim neničím život, a dal to červeně, aby bylo jasnější, že jsou to negativní příklady. Mají tři funkce:</p>
<ul>
<li>Marketing, je to záměrně drsné vymezení, kde si neberu tak úplně servítky a díky tomu se o tom může mluvit, lidi to trkne, je to polarizující message podobně jako mívá Basecamp a DHH, prostě já to dělám takhle a za tím si stojím, nerozmělňuju ten přístup, nesnažím se CoC někam schovat, ale dávám jej vědomě na odiv.</li>
<li>Vysvětlení <em>value proposition</em> produktu, vymezuju se oproti „konkurenci“.</li>
<li>Filtrace členů už na vstupu: Kdo by tyhle vtípky chtěl dělat, hned si tam přečte, že tenhle produkt pro něj není, šetříme si vzájemně mrzení. Kdo do klubu jde a toto si přečetl, ví že je tam CoC a že se toto řeší, tak si dává bacha.</li>
</ul>
<p>Klub je opakem takových těch tradičních českých uslintaných komunit a stojím si za tím. Je to polarizující a je to tak záměrně a je to marketingový kalkul. DHH podobně protlačil Hey, musí ukázat na ostatní a říct „oni vás trackujou, v každým e-mailu, Mailchimp, Gmail, všichni vás trackujou, ale my ne. Protože <em>value</em> „netrackujeme“ prostě nemusí stačit, pokud lidi neví, že všichni trackujou. Téma pak tvořím a vlastním ho.</p>
<p>Může to vyznít pateticky, pokud to pro lidi téma nebude, ale přijde mi, že se tím ten klub opravdu liší a současní členové to vnímají jako velkou hodnotu, takže se to snažím zvednout a použít a vysvětlit a zároveň je to věc, se kterou mám zkušenosti skrze 4x PyCon CZ a spoustu let a která mi osobně vadí na jiných českých komunitách a která mi vlastně vadí i obecně. Souzní to s tím, jak vnímám svět, takže jsem schopen jít a mluvit hodinu v podcastu na tohle téma… tzn. marketingově bych měl být schopen to použít.</p>
<p>Do brandu JG to sedí, protože už od prvních dní je na tom webu sekce „na programování nepotřebuješ mít penis“, tedy opět něco velice polarizujícího a přímočarého a nekorektního ;) ale vycházejícího z praxe a z mého hlubokého přesvědčení. Snad všichni novináři, se kterými jsem byl v kontaktu, si toho vždy všimli a ptali se na to, zaujalo je to. Takže ty negativní citace jsou konzistentní s tím, co v některých tématech dělám od samého začátku.</p>
<p>Mám „všechny rád”, ale okolo je čára lihovkou, kterou klidně dám na odiv, čímž se liším od ostatních, kteří mlží a do těchto hranic nejdou. Asi aby nebyli za neomarxisty nebo nevím proč, aby si nemuseli udělat názor, aby si nesnížili možnosti co se týče klientely. Já mám vnitřní kompas a na klientelu vlastně kašlu (vždycky najdu firmy nebo lidi, který mi něco pošlou, věřím že trh je velký), říkám co si myslím a můj otevřeně inkluzivní pohled na svět je ve veřejném diskurzu vlastně tak minoritní, že je to pak pro lidi zajímavý. Když Czechitas dají v každým rozhovoru větu „my nejsme žádné feministky“, protože se možná bojí, aby byly granty a aby v konzervativním česku nedělaly vlny, možná se chtějí zalíbit každýmu, tak já na to jdu jinak a říkám na plnou hubu „tady feminista a zastánce pravidel chování, jsem na to hrdej, ber nebo nech bejt“.</p>
<h2 id="dalsi-poznamky">Další poznámky<small class="permalink"><a href="#dalsi-poznamky" title="Trvalý odkaz na tento nadpis">#</a></small></h2>
<ul>
<li>Sledoval jsem běžící kampaně a přípravy na volby. Dost toho se promítlo i do přečtených článků, z nichž velké množství jsem sdílel, takže jsou klasicky dole tady v článku. Měl jsem tu několik dlouhých odstavců o volbách a o změně klimatu, ale rozhodl jsem se nakonec, že to vydám zvlášť a ne v rámci poznámek.</li>
<li>Zapnuli jsme v Discordu novou funkci, <a href="https://blog.discord.com/connect-the-conversation-with-threads-on-discord-3f5fa8b0f6b">thready</a>. Zatím jsem ale neměl energii to tam s těmi thready víc rozjet. Na mentoring to bude super. Znám thready ze Slacku a tam vůbec nejsem jejich fanoušek. Mnohem raději mám koncept jednoduchého odpovídání na zprávy, jako je na Telegramu nebo právě na Discordu. To, jak ale Discord vymyslel své nové thready vypadá slibně a rozhodně na tom jde vidět, že se fakt strašně snažili, aby ty thready nebyly na prd.</li>
<li><a href="https://github.com/twbs/icons/issues/942">Způsobil jsem</a>, že v Bootstrapu bude ikona pro Stravu.</li>
<li>Rozebral jsem a složil kliku od venkovních dveří. <a href="https://www.youtube.com/results?search_query=jak+rozebrat+kliku+u+dve%C5%99%C3%AD">YouTube videa</a> pomohla, ale trvalo by to o dvě hodiny méně, kdyby někdo dveře nenalakoval po nainstalování kliky a klika se k nim tím lakem nepřilepila.</li>
<li>Během 15 dní od 7.8. do 21.8. jsem při procházkách nachodil 36 km. Celkem jsem se hýbal 13 hodin a zdolal při tom 36 kilometrů.</li>
</ul>
<h2 id="co-planuji">Co plánuji<small class="permalink"><a href="#co-planuji" title="Trvalý odkaz na tento nadpis">#</a></small></h2>
<p>Tři věci, které bych chtěl zvládnout udělat příště:</p>
<ol>
<li>Vymyslet systém, při kterém zvládám zároveň pečovat o dítě a pracovat.</li>
<li>Naplánovat statusy na sociální sítě, už mám zase prázdnou frontu.</li>
<li>Rozehřát se pracovně definitivním uzavřením prací na nové klubové stránce, kde by se pár drobností ještě udělat dalo.</li>
</ol>
<h2 id="a-co-vy">A co vy?<small class="permalink"><a href="#a-co-vy" title="Trvalý odkaz na tento nadpis">#</a></small></h2>
<p>Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem <a href="https://honzajavorek.cz/blog/neni-to-zavod/">můžete vykašlat</a>. Není zač!</p>
<h2 id="co-me-zaujalo">Co mě zaujalo<small class="permalink"><a href="#co-me-zaujalo" title="Trvalý odkaz na tento nadpis">#</a></small></h2>
<p>Když si něco přečtu nebo poslechnu a líbí se mi to, <a href="https://getpocket.com/@honzajavorek">sdílím to na Pocketu</a>. Od posledních poznámek jsem sdílel toto:</p>
<ul>
<li><a href="https://getpocket.com/redirect?&amp;url=https%3A%2F%2Fwww.eff.org%2Fdeeplinks%2F2021%2F08%2Fapples-plan-think-different-about-encryption-opens-backdoor-your-private-life&amp;h=5e7db259eab27e2a656e8d6e5ddb2f53e06bfedeb2f98e3e6cb20eb2d84a0dec">Apple's Plan to "Think Different" About Encryption Opens a Backdoor to Your Private Life</a><br>Apple přidává velmi rozporuplnou fičuru do fotek a iMessage všech svých uživatelů v USA.</li>
<li><a href="https://getpocket.com/redirect?&amp;url=https%3A%2F%2Fappleprivacyletter.com%2F&amp;h=60f275e4f8cc19ae315e467d820cd84c0dc9d691ba3c52b611b505252fff8815">An Open Letter Against Apple's Privacy-Invasive Content Scanning Technology</a><br>Otevřený dopis Applu, který můžete podepsat.</li>
<li><a href="https://getpocket.com/redirect?&amp;url=https%3A%2F%2Fareoform.wordpress.com%2F2021%2F08%2F06%2Fon-apples-expanded-protections-for-children%2F&amp;h=a73f3a9afce6bdb7e78910c88d584f65cec9c717afc4529b08b20c0e971b0d09">On Apple’s “Expanded Protections for Children” – A Personal Story</a><br>Jak to může vypadat, když se „dobře míněné“ ochranné prostředky spletou.</li>
<li><a href="https://getpocket.com/redirect?&amp;url=https%3A%2F%2Fwww.theguardian.com%2Fenvironment%2F2021%2Faug%2F05%2Fclimate-crisis-scientists-spot-warning-signs-of-gulf-stream-collapse&amp;h=93805df7da860ecee5a815f62f8c996894b6afb3ed5c751fdd11ad7bdd5e197e">Climate crisis: Scientists spot warning signs of Gulf Stream collapse</a><br>Nikdo neví, co to znamená do budoucna, ale jedno je jisté: Golfský proud zásadně kolabuje kvůli příliš velkému množství sladké vody z tajících ledovců v Arktidě. Ještě to tady bude veselý.</li>
<li><a href="https://getpocket.com/redirect?&amp;url=https%3A%2F%2Fwww.nytimes.com%2Finteractive%2F2021%2Fsports%2Folympics%2Fadam-ondra-climbing.html&amp;h=838a0091d3e205319acc116f1d6d792f46b71528f8dad9faed4c29f638b0844e">There’s Nothing Adam Ondra Can’t Climb, but Is an Olympic Medal Out of Reach?</a><br>Vymazlený článek o Ondrovi v NYT. Vyšlo to ještě před OH, ale stojí to za to.</li>
<li><a href="https://getpocket.com/redirect?&amp;url=https%3A%2F%2Fwww.irozhlas.cz%2Fzpravy-domov%2Fcyklo-prilba-helma-nehody-pady-statistika-data_2108020500_jab&amp;h=a8907e38c90875a1a843ba161d96dbc5aed5a6b1aebb497c961f1394a69c9851">Helma není zázračný amulet, ukazují data. Cyklisty zachraňuje při pádech, mezi auty umírají i s ní</a><br>„Silně doporučujeme nosit přilbu, protože 37 procent cyklistů v našich datech mohlo přežít, kdyby ji v okamžiku nehody měli nasazenou. Zároveň by si ale cyklisté a hlavně autority zodpovědné za bezpečnost na silnicích měli uvědomit, že je také velká skupina nehod, u kterých přilba nepomůže. Bezpečnost cyklistů proto nelze stavět jen na nošení přilby.“</li>
<li><a href="https://getpocket.com/redirect?&amp;url=https%3A%2F%2Fwww.eff.org%2Fdeeplinks%2F2021%2F08%2Fif-you-build-it-they-will-come-apple-has-opened-backdoor-increased-surveillance&amp;h=ff4a96181e21b472a62bd931c61235d1e0ab546be0ad12f1d9f321a67954cf78">If You Build It, They Will Come: Apple Has Opened the Backdoor to Increased Surveillance and Censorship Around the World</a><br>“With good intentions, Apple has ​​paved the road to mandated security weakness around the world, enabling and reinforcing the arguments that, should the intentions be good enough, scanning through your personal life and private communications is acceptable.”</li>
<li><a href="https://getpocket.com/redirect?&amp;url=https%3A%2F%2Fdenikreferendum.cz%2Fclanek%2F32997-zizkovske-nakladove-nadrazi-po-deseti-letech-stale-je-o-co-bojovat&amp;h=9c991a9e131685ff09d88f4613030ff25d1b8a4789245b7fe30f70794f0ebc02">Žižkovské nákladové nádraží po deseti letech: stále je o co bojovat</a><br>Aktuální situace kolem nové čtvrti na místě Nákladového Nádraží Žižkov.</li>
<li><a href="https://getpocket.com/redirect?&amp;url=https%3A%2F%2Fjlongster.com%2Ffuture-sql-web&amp;h=ca85484c842fbfc0851cca3e5ae23ba2539a42afbac9c322c0c4f5d4b7e3119c">A future for SQL on the web</a><br>Velmi zajímavý experiment: SQLite v prohlížeči, která využívá IndexedDB jako úložiště :D</li>
<li><a href="https://getpocket.com/redirect?&amp;url=https%3A%2F%2Fwww.fs.cvut.cz%2Fverejnost%2Fpr-media%2Fpribehy-z-ustavu%2Fkam-kracis-elektromobilito%2F&amp;h=a58efc2d1128df76cc43bf8ba1cd03e93a8efab64c1b840afd8e624e8e20adfe">Kam kráčíš, elektromobilito?</a><br>Velmi důkladné srovnání reálného dopadu elektromobilů na životní prostředí: „Současný trend honby za co největším dojezdem elektromobilů a co nejkratší dobou nabíjení je špatný jak z ekonomického, tak i z ekologického hlediska… Náhrada automobilů se spalovacím motorem elektromobily v ČR bez změny zdrojů elektřiny nevede při uvažování celého životního cyklu vozidla k reálnému snížení emisí CO2… Namísto investic a dotací do elektromobilů by byl smysluplný podstatně větší důraz na výrobu moderních automobilů s nízkými emisemi, např. moderních Dieselů a hybridů, které vystačí s velmi malými bateriemi a reálně (ne jen na papíře) snižují spotřebu a tím i emise. Navíc nepotřebují vůbec žádnou dobíjecí infrastrukturu.“</li>
<li><a href="https://getpocket.com/redirect?&amp;url=https%3A%2F%2Fmattruby.substack.com%2Fp%2Fthe-most-unbelievable-things-about&amp;h=29f03f4d55eeb8b2d8cc7f351f0adc815c6a8aa9df7ab608cf132a58a1cd3e4b">The most unbelievable things about life before smartphones</a><br>Nostalgie :) Zvlášť pro mě, generaci, která vyrostla napůl bez mobilu a napůl s mobilem, je to zvláštní vzpomínání.</li>
<li><a href="https://getpocket.com/redirect?&amp;url=https%3A%2F%2Fsport.aktualne.cz%2Folympijske-hry%2Fsamy-se-rozhodneme-co-budeme-nosit-gymnastky-revoltuji-proti%2Fr%7E6a5dd214ee1b11eb966d0cc47ab5f122%2F&amp;h=35cdb8fcf2ea700cb21ce96de8beb3fa38e0d501c84e3229f9496a73c27f5e8a">Samy se rozhodneme, co budeme nosit. Gymnastky revoltují proti sexualizaci</a><br>Správně! :)</li>
<li><a href="https://getpocket.com/redirect?&amp;url=https%3A%2F%2Fwww.techrepublic.com%2Farticle%2Fhow-duckduckgo-makes-money-selling-search-not-privacy%2F&amp;h=9d5ba6175521dbbc5eff19f980da768d28924440e7917cdbcbbe25bf38e651b2">How DuckDuckGo makes money selling search, not privacy</a><br>DuckDuckGo je profitabilní byznys, ačkoliv má zlomek trhu a nesleduje své uživatele. Jde to.</li>
<li><a href="https://getpocket.com/redirect?&amp;url=https%3A%2F%2Fforbes.cz%2Fpenta-prestavuje-srdce-prahy-do-miliardoveho-brownfieldu-se-vsak-pustila-i-konkurence%2F&amp;h=ba5c5fb38f5da63f5233c1998026458a05f09146049d35d86e53337322fc7dc1">Penta přestavuje srdce Prahy. Do miliardového brownfieldu se však pustila i konkurence</a><br>Info o tom, jak pokračuje výstavba na Masaryčce. Některé vizošky tradičně dost vtipné - lidi procházející se kolem dálnice nebo jedoucí na kole odnikud nikam :))</li>
<li><a href="https://getpocket.com/redirect?&amp;url=https%3A%2F%2Fa2larm.cz%2F2021%2F07%2Fkolaps-43-jan-bittner-technologicti-giganti-ukazuji-zastaralost-systemu-zdaneni%2F&amp;h=8d5af475c07b5bf51f1d662c9912d03573febd92bb4911e2f37781de353a0f8b">Jan Bittner: Technologičtí giganti ukazují zastaralost systému zdanění</a><br>Fajn pokec o daních, technologických gigantech, daňových rájích a současné české (nejen předvolební) debatě o daních.</li>
<li><a href="https://getpocket.com/redirect?&amp;url=https%3A%2F%2Fhoudekpetr.blogspot.com%2F2021%2F08%2Furednici-bez-charakteru.html&amp;h=c53161f1c186bb84e3c3e6be2753bc1bb45fab337e30e10a1a63e0e786ec84c6">Úředníci bez charakteru</a><br>O našich úřednících.</li>
<li><a href="https://getpocket.com/redirect?&amp;url=http%3A%2F%2Fpopovrchu.cz%2Fkasparek%2F&amp;h=6679e7eb521c19413f494b871960c0970bad2d02354deb85d4d56b7470a2c3a6">Michal Kašpárek soudí živé i mrtvé</a><br>Rozhovor z roku 2017. Uzrálo to pěkně, hlavně část o očkování :))</li>
<li><a href="https://www.respekt.cz/tydenik/2021/33/jako-kladivo?gift=sx9l0ykaiy">Jako kladivo</a><br>Zajímalo by mě, jestli budeme jednou na popírače změn klimatu, kteří ve veřejném mínění nadělali tolik škod, například Václava Klause nebo všechny ty blbečky, kteří se posmívali Gretě, nahlížet podobně a s hrůzou, jako dnes třeba na Nacisty. Jestli se lidé jako VK dožijí toho, co ty změny způsobí a jestli na ně někdo ukáže prstem a řekne: „Ty jsi za to prokazatelně spoluzodpovědný.“ A taky by mě zajímalo, co budeme s touhle náloží dělat my? Pandemii jsme jako svět moc nezvládli, kooperace nebo solidarita nula nula nic. Tak už vidím, jak zvládáme tohle. No máme se na co těšit.</li>
<li><a href="https://getpocket.com/redirect?&amp;url=https%3A%2F%2Fwww.respekt.cz%2Fkontext%2Fa-nechcete-to-jeste-zvazit-jak-milion-chvilek-presvedcuje-lidi-aby-sli-k-volbam-a-nehlasovali-tam-pro-ano-a-spd&amp;h=78c7618ff494dcde88cf0036e395b0e89aa9dba3ff6c981dc8f20609fe7153a8">Nechcete to ještě zvážit? Jak Milion chvilek přesvědčuje lidi, aby šli volit - a nehlasovali pro ANO</a><br>„A že se někdo začne zajímat chvilku před volbami a mluví k nám, najednou se zjeví nam plakátu a chce, abych ho volila, to ne.“ Plus mi teda přijde, že nám na školách chybí nebo minimálně chyběla občanka? Jak je možné, že lidé neví, jakým způsobem funguje stát nebo obec? Setkávám se s tím dnes a denně, ne pouze v tomto článku.</li>
<li><a href="https://getpocket.com/redirect?&amp;url=https%3A%2F%2Fct24.ceskatelevize.cz%2Fveda%2F3356954-svedove-poprve-dodali-zelenou-ocel-vznikla-bez-uziti-uhli&amp;h=ec074be738567e3a47a130fe9593bed36e838a204752393cd5c28fba9cd7e221">Švédové poprvé dodali „zelenou ocel“. Vznikla bez užití uhlí</a><br>Meanwhile in Sweden…</li>
<li><a href="https://getpocket.com/redirect?&amp;url=https%3A%2F%2Fnazory.aktualne.cz%2Fkomentare%2Fcesko-bez-imigracni-politiky-krute-procitnuti-ze-zvastu-ani%2Fr%7E419e7786ff6211eb8a900cc47ab5f122%2F&amp;h=7cdc797ff275d8358b28b8f8670ca629469849c082fbe915525907a24c96af7b">Čeká nás kruté procitnutí ze žvástu „Ani jednoho uprchlíka!"</a><br>„Jsme zemí, která není schopna snižovat nelegální pobyty, nemá dobře nastavená pravidla pro ekonomickou migraci a neumí reagovat na světové krize - pomáhat těm, kteří to nutně potřebují.“</li>
<li><a href="https://getpocket.com/redirect?&amp;url=https%3A%2F%2Fzdopravy.cz%2Fjedna-jizdenka-pro-celou-verejnou-dopravu-rakousko-ji-spusti-26-rijna-89331%2F&amp;h=4e11d1cb05b30a5179a4a965ebb9351cec255e5f6afed843180177d2c2a20678">Jedna jízdenka pro celou veřejnou dopravu. Rakousko ji spustí 26. října</a><br>Jsem zvědavý na výsledky. Zajímavý nápad.</li>
<li><a href="https://getpocket.com/redirect?&amp;url=https%3A%2F%2Farstechnica.com%2Fgadgets%2F2021%2F08%2Fvaccines-reopenings-and-worker-revolts-big-techs-contentious-return-to-the-office%2F%3Futm_social-type%3Downed&amp;h=642b339ae35d7d17627a3d65938a5975895d708ce8cce9e5c0ce6a347b1fd868">Big tech companies are at war with employees over remote work</a><br>O tom, jak se firmám v Silicon Valley nechce pokračovat v práci na dálku, ačkoliv jejich zaměstnancům nedává žádný smysl jezdit každý den do kanclu a bydlet v předražené Bay Area.</li>
<li><a href="https://getpocket.com/redirect?&amp;url=https%3A%2F%2Fwww.bloomberg.com%2Fnews%2Farticles%2F2021-08-10%2Fwhat-it-means-that-ipcc-scientists-are-certain%3Fsrnd%3Dgreen&amp;h=47a30844ace25b618512a23b9703fbe57327cc17cf9fecc3ef1a92610fc74506">What It Means When Climate Scientists Say They're Certain</a><br>Článek se zabývá vědeckou metodou, prací vědců s pravděpodobností a jistotou a vysvětluje, jak je možné, že až teď vědci prohlásili, že lidstvo způsobuje oteplování planety „zcela bez pochyb“.</li>
<li><a href="https://getpocket.com/redirect?&amp;url=https%3A%2F%2Fwww.youtube.com%2Fwatch%3Fv%3D0Flsg_mzG-M&amp;h=6041f3a6f4e1bc6daa7fd2f722db29a4b2baf99c23efcd49fcbbd907f2ba359f">How the US made affordable homes illegal</a><br>V krátkém videu pěkně a názorně vysvětleno, proč je v USA a především v okolí SF realitní krize. U nás to blokuje minimální počet parkovacích míst na jednotku, nutné proslunění bytů a regulace výškové výstavby. Kvůli tomu se všichni rozlézají do polí a ve městech máme novodobé paneláky místo ulic. Nedostatek bytů šponuje ceny a nové byty si běžný člověk už dovolit nemůže.</li>
<li><a href="https://getpocket.com/redirect?&amp;url=https%3A%2F%2Fwww.lupa.cz%2Fclanky%2Fmiroslav-suchy-openstreetmap-bilych-mist-na-mapach-je-prekvapive-porad-strasne-moc%2F&amp;h=9e955caee930b9e46ccb2e874d650df18cb4e9f2fcd977fa84394a922eee93c4">Miroslav Suchý (OpenStreetMap): Bílých míst na mapách je překvapivě pořád strašně moc</a><br>Super rozhovor. Místo Pokemon Go můžete z mobilu jednoduše mapovat své okolí.</li>
</ul>
<p><small>Vygenerováno pomocí <a href="https://pypi.org/project/pocket-recommendations/">pocket-recommendations</a>.</small></p></div></div></div></div>
  </div>

  <footer class="article-footer">
    <div id="author" class="author">
      <img alt="Honza Javorek's photo" src="https://honzajavorek.cz/images/home/honza.jpg">
      <address>
          <a href="https://honzajavorek.cz">Honza Javorek</a> je programátor
          a tvůrce projektu <a href="https://junior.guru/">junior.guru</a>,
          pomáhajícího lidem získat svou první práci v IT. Od roku 2011
          pomáhá budovat českou komunitu kolem jazyka
          <a href="https://python.cz/">Python</a>.
      </address>
      <p class="button button-donate">
        <a href="https://github.com/sponsors/honzajavorek/">
          <i class="fa fa-github"></i> GitHub Sponsors
        </a>
        <a href="https://www.patreon.com/honzajavorek">
          <i class="fa fa-patreon"></i> Patreon
        </a>
        <a href="https://junior.guru/donate/">
          <i class="fa fa-credit-card"></i> jiné        </a>
    </p>
    </div>
    <p class="button">
        <a href="https://honzajavorek.cz/blog/">
          <i class="fa fa-list-ul"></i> Archiv článků
        </a>
    </p>
  </footer>
</article>
      </div>
      <footer class="footer">
        <address>
          © Copyright 2007—2021
          <a href="https://honzajavorek.cz">Honza&nbsp;Javorek</a>
        </address>
      </footer>
    <script defer src="https://honzajavorek.cz/theme/main.js"></script>
    <script defer src="https://honzajavorek.cz/theme/instant.page/instantpage.js"></script>
  </body>
</html>