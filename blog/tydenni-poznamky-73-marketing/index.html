<!DOCTYPE html>
<html lang="cs">
  <head prefix="og: https://ogp.me/ns# profile: https://ogp.me/ns/profile# article: https://ogp.me/ns/article#">
      <meta charset="utf-8">
    <link rel="canonical" href="https://honzajavorek.cz/blog/tydenni-poznamky-73-marketing/">
    <title>Týdenní poznámky #73: Marketing &mdash; Javorové lístky</title>

    <meta property="og:title" content="Týdenní poznámky #73: Marketing &mdash; Javorové lístky">
    <meta property="og:url" content="https://honzajavorek.cz/blog/tydenni-poznamky-73-marketing/">

    <meta property="og:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta property="og:image:width" content="1024">
    <meta property="og:image:height" content="683">
    <meta name="twitter:image" content="https://honzajavorek.cz/images/jan-kahanek-g3O5ZtRk2E4-unsplash.jpg">
    <meta name="twitter:card" content="summary_large_image">

    <meta name="viewport" content="width=device-width, initial-scale=1">

    <meta name="theme-color" content="#457E31">
    <link rel="icon" href="https://honzajavorek.cz/favicon.ico" sizes="any">
    <link rel="icon" href="https://honzajavorek.cz/favicon.svg" type="image/svg+xml">
    <link rel="apple-touch-icon" href="https://honzajavorek.cz/apple-touch-icon.png">
    <link rel="manifest" href="https://honzajavorek.cz/site.webmanifest">

    <link rel="stylesheet" href="https://honzajavorek.cz/theme/bootstrap/dist/css/bootstrap.min.css">
    <link rel="stylesheet" href="https://honzajavorek.cz/theme/bootstrap-icons/font/bootstrap-icons.css">
    <link rel="stylesheet" href="https://honzajavorek.cz/theme/main.css">


  <link rel="stylesheet" href="https://honzajavorek.cz/theme/code.css">

    <link href="https://honzajavorek.cz/feed.xml" type="application/atom+xml" rel="alternate" title="Javorové lístky &mdash; Atom Feed">


  <meta property="og:type" content="article">
  <meta property="article:published_time" content="2021-11-09T00:00:00+01:00">
  <meta property="article:author" content="https://honzajavorek.cz">
  </head>
  <body>
      <nav class="navigation container">
        <a class="navigation-link btn btn-primary" href="https://honzajavorek.cz/blog/" role="button">
          <i class="bi bi-file-earmark-text"></i> Blog
        </a>
      </nav>
      <div class="content container">
<article class="article">
  <header class="article-author author">
    <a href="https://honzajavorek.cz" class="author-link">
      <img class="author-avatar" alt="Honza Javorek" src="https://honzajavorek.cz/images/theme/honza.jpg" width="50" height="50">
      <span class="author-name">Honza Javorek</span>
    </a>
  </header>
  <h1 class="title display-5">
    Týdenní poznámky #73: Marketing
    <small class="permalink">
      <a href="https://honzajavorek.cz/blog/tydenni-poznamky-73-marketing/" rel="bookmark" title="Odkaz na tento článek">
        <i class="bi bi-link-45deg"></i>
      </a>
    </small>
  </h1>
  <footer class="article-info info">
    <ul class="info-list">
      <li class="info-published">
        <i class="bi bi-calendar"></i>
        <time datetime="2021-11-09T00:00:00+01:00">
          9. 11. 2021
        </time>
      </li>
      <li class="info-readtime">
        <i class="bi bi-stopwatch"></i>
        19
          min čtení
      </li>
      <li class="info-analytics">
        <i class="bi bi-graph-up"></i>
        <a href="https://simpleanalytics.com/honzajavorek.cz?search=paths%3Ablog/tydenni-poznamky-73-marketing&interval=week&start=2021-11-09T00:00:00+01:00&end=today">
            Návštěvnost
        </a>
      </li>
    </ul>
  </footer>
  <main class="article-content clearfix">

    <div><div><div><div><p>Utekl zase nějaký ten týden (3.11. — 9.11.) a tak <a href="https://honzajavorek.cz/blog/tydenni-poznamky-72-heroine-cally-a-reseni-tajemne-chyby/">stejně jako minule</a> sepisuji, co jsem dělal a co zajímavého jsem se naučil. Především se snažím rozvíjet <a href="https://junior.guru/">junior.guru</a>. Nemám šéfa, kterému bych reportoval každý svůj krok, ale mám <a href="https://junior.guru/club/">klub</a>, a členy by mohlo zajímat, jestli se neflákám. Taky je to způsob, jak se sám doma nezbláznit a nepropadat pocitu, že je zase konec týdne a já jsem přitom nestihl nic udělat.</p>
<figure class="figure"><img alt="Poznámky" src="https://honzajavorek.cz/images/jan-kahanek-g3O5ZtRk2E4-unsplash.jpg" class="img-fluid figure-img rounded"><figcaption class="figure-caption">
Fotka od <a href="https://unsplash.com/@honza_kahanek">Honzy Kahánka</a></figcaption></figure>
<p>Chtěl jsem tady mít poznámku, že minulé poznámky jsem psal až v úterý, takže tyto pojednávají o kratším týdnu než obvykle. Ale tyto nakonec taky píšu až v úterý :D Jestli to takhle půjde dál… možná budu psát poznámky zase v pátky!</p>
<h2 id="priorita-cislo-jedna">Priorita číslo jedna<small class="permalink"><a href="#priorita-cislo-jedna" title="Odkaz na tento nadpis"><i class="bi bi-link-45deg"></i></a></small></h2>
<p>Tento týden byl ve znamení marketingu. Vezmu to zeširoka. Mám s JG velké plány a tipy na hromadu vylepšení. Jenže z pohledu reality zakladatele a podnikatele je JG v takovém stavu, že fičur a obsahu je tam už dost. Je to funkční produkt, se kterým jsem spokojený a který chtějí lidi i firmy. Nechci polevovat v jeho postupném vylepšování, ale pokud se mě zeptáte na největší prioritu, tak to prostě nebudou nové fičury a obsah. Teď je na JG vše, co by mělo dostačovat pro to, aby vydělávalo, a proto musí konečně začít vydělávat. Pořád platí, že JG mi vydělá na nájem. To je na jednu stranu fajn, na druhou pokud to na této úrovni bude stagnovat, nemůže to zůstat jako full time job. Aby JG vydělávalo víc, musím dělat marketing a sales. Protože se sales v mém případě naštěstí dělá plus mínus samo (lidi jsou samoobslužní skrze <a href="https://junior.guru/club/">stránku klubu</a> a firmy si mě poměrně samoobslužně vyhledávají, čtou si můj <a href="https://docs.google.com/document/d/1keFyO5aavfaNfJkKlyYha4B-UbdnMja6AhprS_76E7c/">ceník</a> a hlásí se mi), prioritou číslo jedna se stává marketing.</p>
<p>Pokud máte radši obrázky než text (hmm, to asi na mojem blogu dost trpíte?), doporučuju na toto téma projet Twitter <a href="https://twitter.com/dagorenouf">Dagoberta Renoufa</a>. Právě jsem ho objevil a z pozice indie foundera je to nejvtipnější člověk na internetu, resp. dělá ty nejjízlivější a nejpravdivější memy. <a href="https://twitter.com/dagorenouf/status/1455928321343098886">Tenhle</a>. <a href="https://twitter.com/dagorenouf/status/1454831840355917827">Tento</a>. <a href="https://twitter.com/dagorenouf/status/1445774640974995459">Toto</a>. Pro ilustraci asi stačí.</p>
<p>Kamarád mi napsal, že můj předchozí seznam „věcí, které plánuji“ se vlastně moc netýká JG:</p>
<ol>
<li>Napsat další <a href="https://www.heroine.cz/zeny-it/">článek pro Heroine</a>.</li>
<li>Připravit si <a href="https://www.openalt.cz/2021/">přednášku pro OpenAlt</a>.</li>
<li>Nasázet statusy na sociální sítě.</li>
<li>Zvládnout úterní přednášku v klubu.</li>
</ol>
<p>Akorát že vůbec! 1, 2 a 3 jsou marketing. 4 je přímo akce v klubu. Marketing je důležitý, aby lidé věděli o JG, aby bylo více členů v klubu, více firem, abych se dostal na 30 tisíc čistého měsíčně a mohl konečně přestat přemýšlet nad tím, jestli tady za rok JG bude nebo ne. Abych mohl přebytečné peníze narvat třeba do boostů na Discordu, čímž bude klub voňavější, cally kvalitnější, emoji animovanější. Ale i potom bude občas potřeba střídat nové fičury s marketingem, protože jinak by JG z hlav lidí vyvanulo, noví junioři by se o něm nedověděli, atd. Prostě každý projekt potřebuje pro svůj úspěch marketing a to skoro stejně tolik marketingu jako veškeré ostatní práce, která je na něm udělaná. To platí pro velkou firmu stejně jako pro malou, stejně tak pro JG, pro politickou stranu, pro neziskovku, nebo i pro cestu v trabantu přes půl světa.</p>
<h2 id="prednaska-v-klubu">Přednáška v klubu<small class="permalink"><a href="#prednaska-v-klubu" title="Odkaz na tento nadpis"><i class="bi bi-link-45deg"></i></a></small></h2>
<p>V úterý večer se přednáška povedla, byť s drobnými nedostatky. Libor to pojmul interaktivně, ptal se lidí co je zajímá, ale potom to tedy vyústilo spíš v porovnání frameworků a vysvětlování frontendových architektur, než v pokračování případové studie.</p>
<p>Na mé straně zas proběhlo hned několik failů. Sluchátka se mi několkrát v průběhu přednášky odpojily a zvuk se tak dostal do repráků noťasu, což mělo vliv na nahrávání. Předtím ani potom se mi to nestalo, takže to připisuji spíš neschopnosti macOS sluchátka udržet, když mu dochází energie. Tím se dostáváme k dalšímu failu, neuvědomil jsem si, že jsem noťas šťavil ve vlaku a má polovinu baterky. V místě, kde doma dělám přednášky, nemám zásuvku, <a href="https://honzajavorek.cz/blog/i-bought-apple-silicon/">což díky M1 nevadí</a>, ale tentokrát jsem musel doběhnout v polovině akce pro prodlužku a zachraňovat to na 5 %. Jeden z členů se připojil s nezamutovaným mikrofonem, tak jsem ho rychle jako moderátor mutnul, ale Discord má tuhle funkci rozdělenou na „mutnout ho jen pro sebe“ a „mutnout ho pro všechny“. Udělal jsem to první, zvuky jsem už neslyšel (nebudou aspoň na záznamu), ale speakera to dál rušilo a já o tom nevěděl.</p>
<p>Když už jsme u mutování, já sám mám dvě různé možnosti jak se vypnout, jednak tlačítko mikrofonu v Discordu, jednak se můžu zvlášť vypnout pro záznam v OBS. Většinou potřebuju vypnout nebo zapnout oboje, což snadno nejde. Vypínám se tedy v Discordu, jsem zticha a počítám s tím, že v OBS případný můj šum ze záznamu oříznou filtry. Jenže když jsem šel řešit prodlužku, vypnul jsem se i v OBS. Hádejte co, zapomněl jsem to zapnout a pak jsem mluvil, takže to sice šlo slyšet v Discordu, ale nebude to na záznamu.</p>
<p>Všechno jsou to vlastně drobnosti a na výsledek pro členy neměly moc vliv, ale můj dojem nebyl stoprocentní a některých blbých chyb je mi trochu líto. Přemýšlím, jestli aspoň to mutování zároveň v Discordu a v OBS jde nějak řešit.</p>
<h2 id="marketing-promo-heroine-a-velka-bitva-na-facebooku">Marketing: Promo Heroine a velká bitva na Facebooku<small class="permalink"><a href="#marketing-promo-heroine-a-velka-bitva-na-facebooku" title="Odkaz na tento nadpis"><i class="bi bi-link-45deg"></i></a></small></h2>
<p>Psal jsem už několikrát o tom, že spolupracuji s Heroine a píšu tam články. Nenapsal jsem ale svoji motivaci, proč to dělat. Ono to je samozřejmě v souladu s mým předsvědčením, že ženy v IT jsou důležité téma a mělo by jich tam být víc, ale takových věcí, co se mnou rezonují, je hromada (např. <a href="https://cesko.digital/">Česko.Digital</a>) a takto intenzivně se jim nevěnuji.</p>
<p>Cílem je marketing pro JG. Časopis Heroine mě původně oslovil jako partnera, který by si u nich mohl zaplatit logo nebo PR článek apod., za ceny v řádech desítek tisíc korun. Čtenářky Heroine a konkrétně ještě čtenářky projektu Heroine „Ženy v IT“ jsou podle mě velice zajímavá cílovka pro JG, taková jaká se hledá velmi těžko. Každá taková příležitost v médiích je navíc ohromná šance oslovit lidi i mimo moji bublinu, daleko za jakýkoliv můj marketingový dosah. Uvažoval jsem, že si to snad i zaplatím, ač by to byl snad největší výdaj v historii JG. Nakonec se to ale sešlo jinak, domluvil jsem se s redakcí a ne obchodním oddělením :) Vymysleli jsme barter, kdy budu psát články a budu u nich mít boxík s logem JG, popisem, odkazem. Články jsou honorované v řádech tisícovek korun, já je píšu zadarmo výměnou za ono malé promo na JG u každého mého článku. Tolik tedy k tomu, proč do projektu Heroine investuju tak velké množství energie a času.</p>
<p>Další výhodou je, že psaní článků mi pomáhá vylepšovat příručku. Píšu texty, které následně mohu nějakým způsobem recyklovat a využít v příručce, i kdyby to bylo promyšlení nějaké nové analogie nebo pár nových odstavců. Články pro média mě nutí ke stručnosti a mají termíny. Takto už to v minulosti bylo v případě <a href="https://www.czechcrunch.cz/2020/10/boreni-mytu-a-uzitecne-rady-pro-kazdeho-zacatecnika-honza-javorek-vydava-prirucku-o-hledani-prvni-prace-v-it/">CzechCrunch</a> a <a href="https://nazory.ihned.cz/c7-66842510-ofofc-cf514314230baa8">Hospodářek</a>. Díky těmto článkům následně vznikla na webu celá nová <a href="https://junior.guru/motivation/">stránka o motivaci a mýtech</a>.</p>
<p>Spuštění projektu byla velká novina, což je příležitost napsat statusy do všech možných skupin na FB, kde jinak samozřejmě o svých aktivitách nespamuju. Jedná se o projekt pro ženy, takže příležitost napsat i do skupin pro PyLadies, Czechitas, apod. Do zprávě o spuštění projektu jsem nezapomněl dát odkazy na JG, abych lidem připomenul, že JG existuje, nebo na ně navedl někoho nového.</p>
<p>Všude to získalo nějaké lajky, ale neměřil jsem přímo jaký to mělo konkrétně zásah v návštěvnosti. Mohl bych k odkazům přidat utm parametry a koukat na to v Simple Analytics, ale takovéto kobercové postování dělám jen jednou za čas a nevím, co bych z čísel měl vyvodit. Tak či tak bych to udělal a to, jestli někdo díky tomu objevil můj web a za týden se rozhodne zkusit klub, to stejně nezměřím. Stačí mi tedy graf, kde vidím, že na web přišlo o trochu víc lidí a jsem spokojen.</p>
<p>Zajímavý rozdíl byl v přijetí. V jedné PyLadies skupině někdo psal trochu otráveně, že už bychom se po deseti letech existence PyLadies a Czechitas mohli posunout za „hurá holky do IT“. Vlastně souhlas, ale vím, že v Heroine budou vycházet články, které rozhodně svými tématy budou toto téma přesahovat, budou šťourat do hloubky, zkoumat profesionálky v oboru, atd. Jenže <a href="https://www.facebook.com/groups/144621756262987/posts/931922020866286/">o FB skupinu vedle</a> šlo vidět, že ani téma „ženy mohou programovat“ není zdaleka, ani po 10 letech, „vyřešeno“, bohužel. Začal jsem dostávat pěknou čočku za to, jak do skupiny dávám nějakou genderovou ideologii a kdovíco, dokonce jsem se v přímé diskuzi setkal s člověkem, kterého na <a href="https://junior.guru/club/">klubové stránce</a> cituji jako příklad toxického chování a od jiných už jsem jen čekal, kdy přijde nařčení, že mě platí Soros.</p>
<p>Normálně bych se na to vykašlal, nemám potřebu zachraňovat internet a už vůbec ne na FB, jenže ta skupina má 10.000 lidí a já vím, jak funguje FB. Čím větší engagement pod příspěvkem, tím více lidem ho FB zobrazí. Pokud se tam nic neděje, což tak bylo, i po 24 hodinách bylo pod příspěvkem tak 5 lajků a 5 komentářů, má to minimální dopad. Řekl jsem si, že zkusím trochu rozfoukat ohýnek. Slušně, ale že budu reagovat i na trolly. Jednak je ve skupině jiný vzorek populace než ve skupinách PyLadies, takže určitě tak či tak je dobré trochu víc vysvětlovat, bude tam víc nalomených nebo nejistých lidí, kterým moje komentáře poslouží jako orientace ve složitém tématu. Zároveň tam nezůstanou komentáře druhé strany (pro zajímavost, výhradně muži) bez opozice. Začal jsem tedy reagovat úplně na vše. To jsem postupně dělal několik dní a k dnešku má příspěvek skoro 150 komentářů :D</p>
<p>Přiznávám, že jsem se nechal chytit do FB pasti a psal jsem tam třeba i někdy kolem půlnoci, místo abych šel spát (což jsem jinak FAKT potřeboval, dítě nám teď dává zabrat). Některé komentáře druhé strany mě rozohnily a vypadalo to úplně PŘESNĚ jako <a href="https://xkcd.com/386/">tady na tom xkcd</a>. Byla to bitevní vřava, ve které už chyběl jen <em>body count</em> a střílení kohoutem z luku.</p>
<figure class="figure"><img alt="Body count" src="https://honzajavorek.cz/images/bodycount.png" class="img-fluid figure-img rounded"><figcaption class="figure-caption">
Honza Javorek ve skupině Programátoři začátečníci, rok 2021, kolorováno.</figcaption></figure>
<p>Nevím, jestli zrovna takhle má vypadat správný marketing, ale přísahám, že už to fakt neudělám. Minimálně týden nic takového dělat fakt nebudu! Můžu si namlouvat, že to celé mělo <a href="https://twitter.com/dagorenouf/status/1449034648634413056">tento efekt</a>, ale trochu se obávám, že to mělo spíš <a href="https://twitter.com/simonblackwell/status/1457438184904798214">tenhle</a> :D</p>
<h2 id="marketing-prednaska-na-openalt">Marketing: Přednáška na OpenAlt<small class="permalink"><a href="#marketing-prednaska-na-openalt" title="Odkaz na tento nadpis"><i class="bi bi-link-45deg"></i></a></small></h2>
<p>Další věc, kterou jsem v rámci marketingu měl naplánovanou, byla přednáška na konferenci <a href="https://www.openalt.cz/">OpenAlt</a>. Protože je OpenAlt o otevřeném přístupu, ať už jsou to linuxové věci, open source, nebo otevřená data, cílem bylo ukázat, že se dá v jednom člověku podnikat, a k tomu ještě otevřeně - tedy s veřejnými příjmy, poznámkami na blogu, kódem na GitHubu, návštěvností na Simple Analytics. S tím, že se díky přednášce o projektu doví zase trochu jiná sorta lidí, než kterou bežně oslovuji a buď na JG začnou chodit, nebo jej někomu doporučí. Samozřejmě vedlejší efekt v podobě toho, že nasdílím jak JG dělám a někoho tím třeba i inspiruji, je taky fajn, takhle upřímně o tom mluvím rád a myslím, že některé cestičky jsem prošlapával fakt mezi prvními, takže by to mohlo být hodnotné.</p>
<p>Dostal jsem poměrně dlouhý slot na přednášení, ale na přípravu jsem si nechal málo času. Vlastně jen pátek. Seběhl se mi totiž termín pro další článek Heroine a ten jsem nechtěl honit na poslední chvíli, plus všechny další úkoly, které jsem měl. Ten jeden den jsem tomu věnoval intenzivně a poctivě se bez prokrastinace připravoval, ale bylo to náročné. Nikdy jsem přednášku o JG z tohoto úhlu pohledu nedělal a napadaly mě u toho další a další zajímavé věci. Skončil jsem o půlnoci se 45 nebo kolika slajdy. Ještě jsem si to jednou trochu vyzkoušel a ve dvě ráno jsem šel spát. Byl jsem vyřízený, ale měl jsem hrozné nervy a stejně jsem nemohl usnout.</p>
<p>Dítě se zrovna tu noc rozhodlo projevovat nějaký spánkový regres nebo co, takže se budilo tak co hodinu. Zdálo se mi o JG a o tom, že jsem v kuchyni na dřevěnou podlahu vylil 20 litrů vody a snažím se je nějak z té podlahy dostat. Přednáška byla v devět ráno, vstával jsem v osm. Na snídani jsem měl 5 lžic vloček s mlíkem a Red Bull. Sekvence činností jako vzít nůž a namazat ženě chleba na snídani marmeládou a pak zavřít marmeládu jsem dělal ve špatném pořadí. Byl jsem prostě úplně mrtvej.</p>
<figure class="figure figure-blockquote"><blockquote class="blockquote">
<p>Zněl jsi tak unaveně a vyčpěle, jinak než obvykle. Dítě musí dávat záhul asi :)<br>
— kamarád</p>
</blockquote>
</figure><p>Věděl jsem, že přednášku asi nestihnu v požadovaném čase, tak jsem hned po startu chtěl rychle začít mluvit, ale lidi si začali stěžovat na nekvalitní zvuk z mikrofonu. To vedlo k mému zmatkování a přepojování se na mikrofon u sluchátek. U toho se mi povedlo asi 3x omylem zapnout Apple Music a spustit písničku (AM nepoužívám, ale <a href="https://twitter.com/honzajavorek/status/1394272249142730762">jednu písničku jsem si tam v rámci absurdního humoru přes to kdysi koupil</a>, tak tam je, o to dadaističtější situace to byla). Každopádně jsem tím celým ztratil asi deset minut.</p>
<p>V půlce přednášky mi vypřšel čas, věci co jsem říct chtěl jsem málem neřekl, atd. Prostě fail. Sice mi lidi pak říkali, že si přáli, abych mluvil déle, že to bylo milé a autentické, ale můj dojem byl trochu jiný. Retrospektiva:</p>
<ul>
<li>Bylo to strašně dlouhé. Napadlo mě při přípravě příliš mnoho „zajímavých“ věcí, ale už nebyl čas vybrat ten jeden úhel pohledu, ten zpracovat jako pěkný storytelling s pointou a zbytek si nechat na jindy.</li>
<li>Myslím, že kdybych neměl 45 minut, ale 20 minut, dopadlo by to lépe. Zcela bych vzdal snahu vměstnat do toho 2 roky mého života a nutilo by mě to víc udělat to, co jsem popsal v předchozím bodu.</li>
<li>Aktuálním výsledkem mé přípravy je kostra, která by mohla fungovat jako jádro „přednášky o tom jak dělám JG“ a pluginy, které mohu napojovat podle typu konference :D</li>
<li>Těch aspektů, které by se daly zpracovat zvlášť, je hned několik: otevřenost, indie makerství, byznys plán a produkt, technologie, marketing, psychika, asynchronní práce. V podstatě cokoliv z toho by mohlo vydat na separátní, dobře připravenou přednášku o 15-25 minutách, která má jasnou message a pointu.</li>
<li>Příště až mi někdo dá 45 minut, sám bych si to měl osekat na 30 nebo 25 a zbytek nechat jako AMA. 45 minut mi vzalo hromadu času a slajdů, celý jeden den až do 2 do rána.</li>
<li>Už jsem dlouho nepřednášel, ale jsem zvyklý, že to dávám levou zadní (pokud to téma znám, mám dost času a pokud to není anglicky). Jenže to po takové době levou zadní nedávám, podcenil jsem to. Přednášení je tak dobré, jak často se provozuje, bez ohledu na předchozí zkušenosti speakera.</li>
<li>Lepší znalost techniky. Zcela nová sluchátka jsou sice fajn a nakonec byl jejich mikrofon lepší než ten z macOS (z pro mě záhadného důvodu, protože přednášky v klubu dělám zásadně z toho noťasového mikráku). Jenže moje nesehranost s nimi rozhodně nepomohla výsledku.</li>
</ul>
<p>Záznam přednášky je na YouTube, <a href="https://www.youtube.com/watch?v=Z878W0YGd7w">hned na začátku tohoto streamu</a>. Na vlastní nebezpečí :) Z konference jsem viděl ještě přednášku o tvorbě online učebnic pomocí dokumentačních nástrojů a pak přednášku o PyLadies (<em>state of the union</em> a jak založit svoje nebo jinak přidat ruku k dílu). Obě byly fajn a doporučuju, v těch streamech by měly být taky, hledejte <a href="https://www.openalt.cz/2021/program.php">podle programu</a>.</p>
<h2 id="marketing-dalsi-clanek-pro-heroine">Marketing: Další článek pro Heroine<small class="permalink"><a href="#marketing-dalsi-clanek-pro-heroine" title="Odkaz na tento nadpis"><i class="bi bi-link-45deg"></i></a></small></h2>
<p>V neděli byl termín na další článek pro Heroine. Ten jsem rozepsal ve čtvrtek a dorazil v neděli a odevzdal ještě večer, takže co se týče stíhání, bylo to mnohem lepší (možná na úkor přednášky pro OpenAlt). Článek jsem si zvládl i sám trochu projít a poeditovat a celkově jsem s ním mnohem víc spokojený. Také je kratší. Stejně jsem zvědav, kolik z něj zbude po zásahu editorky a kolika lidem se bude líbit :) Z první vlny článků je <a href="https://www.heroine.cz/zeny-it/6328-karierni-zmena-na-co-se-pripravit-a-s-cim-radeji-nepocitat">ten můj</a> zatím nejslabší.</p>
<p>Petr <a href="https://www.heroine.cz/zeny-it/6385-v-it-berou-vsechny!-na-tom-nic-neni!">zpracoval podobné téma</a>, ale zpracoval ho lépe, takže válí s 4000+ body (ohýnky v záhlaví článků). Když jsem článek viděl poprvé, tak jsem si říkal, že mi zase editorka upravila titulek :D A pak jsem na to koukal jak z višně. A pak jsem přemýšlel, jestli to je ten Petr, kterého mám v klubu. Podle medailonku mi přišlo, že to žádný jiný Petr být nemůže :)</p>
<p>Každopádně po přečtení jsem za ten článek rád, podle mě vůbec neuškodí, když se to takhle vezme z různých stran a jiným stylem, přišlo mi to hodně osvěžující, i proto, že já ve svém textu vyvařil texty, které jsem psal už dřív a tohle na mě působilo pěkně čerstvě. Jinak moje teorie je, že někdo nestihl termín na dodání svého článku, tak možná splašili Petra a na poslední chvíli už se moc neřešila nějaká kolize témat, ale tuto hypotézu jsem nijak neověřoval. Jen houšť, je super když tohle téma neopakuju jen já dokola, ale jde vidět, že to vidí podobně víc lidí. Už se těším, až těmi články v budoucnu prošpikuju příručku, třeba formou citací.</p>
<p>Zuzanin <a href="https://www.heroine.cz/zeny-it/6341-syndrom-podvodnice-vas-pri-praci-v-it-snadno-dozene-jak-proti-nemu-bojovat">fejeton-návod o impostor syndromu</a> taky válí, 2200+ ohýnků. Zuzanu můžete v klubu mimochodem potkat taky.</p>
<p>Můj neslaný nemastný a trochu utrápený a seškrtaný článek má jen 1000+ ohýnků. Tak třeba na tom bude ten příští článek lépe.</p>
<h2 id="dalsi-poznamky">Další poznámky<small class="permalink"><a href="#dalsi-poznamky" title="Odkaz na tento nadpis"><i class="bi bi-link-45deg"></i></a></small></h2>
<ul>
<li>V rámci marketingu a sdílení novinek o JG jsem naplánoval statusy na sociální sítě na pár týdnů dopředu. Z těchto statusů už šlo ven například oznámení partnerství s firmou <a href="https://www.cdn77.com/">CDN77.com</a>, která si pořídila i <a href="https://junior.guru/motivation/">logo na příručce</a>.</li>
<li>Snažil jsem se připojovat na spontánně konané srazíky v klubu, ať už to byl backend nebo frontend. Byť tam nemůžu být vždy a na celou dobu, jsou prima :)</li>
<li>Náhodné spouštění Apple Music při připojení BT sluchátek (které nejsou od Apple) k macOS jsem zjistil že je problém, se kterým se uživatelé Applu potýkají už od pravěku. Internet je plný smutných nebo rozčílených lidí hledajících řešení a také plný všelijakých řešení zahrnujících občas snad i vaření mandragory za úplňku. Zvolil jsem <a href="https://github.com/tombonez/noTunes">tuto hotovou věc</a> a zatím spokojenost.</li>
<li>Věnoval jsem se klubu, mailům a všem notifikacím na LinkedIn, Twitteru, nebo Facebooku, které přišly v návaznosti na moje aktuální pokusy o marketing.</li>
<li>Přeprogramoval jsem generátor plakátků k přednáškám tak, aby mi je na disku řadil podle data, protože se v tom nedalo vyznat a vždy jsem strávil moc času při hledání správného souboru, který mám nahrát např. na Twitter nebo Instagram. Původní názvy souborů byly založeny čistě na hashi vstupních dat potřebných k vygenerování obrázku.</li>
<li>Opravil jsem situaci, kdy si můj robot vylámal zuby v případě, že nemůže uživateli poslat soukromou zprávu. V některých případech si uživatelé přejí, aby jim ji poslal, ale zřejmě mohou mít nějaké globální nastavení na svém účtu, které to zamezuje. Robot jim pak zprávu poslat nemůže, což je smutné, ale neměl by na tom spadnout.</li>
<li>Přesunul jsem weby Pyvce na Simple Analytics, takže jsou teď veřejné statistiky webů jako <a href="https://simpleanalytics.com/python.cz">python.cz</a>, <a href="https://simpleanalytics.com/blog.python.cz">blog.python.cz</a>, <a href="https://simpleanalytics.com/cz.pycon.org">cz.pycon.org</a>, <a href="https://simpleanalytics.com/pyvo.cz">pyvo.cz</a> a nově i <a href="https://simpleanalytics.com/pyladies.cz">pyladies.cz</a>. Všechny odkazy v předešlé větě vedou na ty statistiky. S přesuny souviselo i postupné mazání statistik z Google Analytics. Teď už mi tam zbylo jen JG, kde musím nejdřív předělat jak se měří návštěvnost nabídek práce, mám tam nějaké napojení na API, až potom to můžu úplně vypnout.</li>
<li>Po delší době jsme se se s firmou Smitio vrátili k uvažování o spolupráci. První vlaštovkou bude rozhovor, který spolu máme udělat zítra. Z mé strany je to zase marketingová příležitost prezentovat JG novému publiku. Už dříve jsme se bavili i o tom, že by Smitio mohlo zpracovat nějaký průzkum v oblasti IT juniorů, běžně takové dělají a výsledky publikují u sebe na blogu, např. teď <a href="https://blog.smitio.com/holky-v-it">Holky v IT</a>, dříve např. <a href="https://blog.smitio.com/clanek-covid-19-vs-trh-prace-v-it-oboru">covid-19</a>.</li>
<li>Mám se účastnit online eventu pořádaného <a href="https://twitter.com/JeanneTrojan">Jeanne Trojan</a> (eventy jsou na pozvánku), která bude mít téma <em>employer branding</em>. Čekají mě dvě výzvy, jednak to je přes WebEx, který vůbec neznám, jednak mám hlídat dítě, tak jsem zvědav, zda to nějak půjde. Kdyby spalo v nosítku, tak asi ideál, ale to se nedá moc naplánovat.</li>
<li>Poslouchal jsem <a href="https://www.youtube.com/watch?v=MbJaNmB_QFU">nejnovější díl yablkova podcastu</a> a podle mě nejlepší, úplně zahřálo u srdíčka. Oplatí sa rozdávať svoje vedomosti?</li>
<li>Povedlo se mi vrátit Apple sluchátka do Alzy, což byla dobrodružná 3h výprava s kočárkem po pěkných místech i nešťastných zákoutích Prahy (Hlávkův most a jeho předpeklí na Florenci nebo na Vltavské, kde jste jako chodec tím předposledním organismem ve vesmíru, nad kterým autoři tohoto prostoru uvažovali, poslední už je jen chodec s kočárkem).</li>
<li>Připravili jsme s <a href="https://twitter.com/MatjKotrba5">Matějem Kotrbou</a> další přednášku v klubu: „10 klíčových otázek, na které by každý junior měl znát odpověď” Přednášku jsem hned dnes ráno začal i promovat na sítích, bude už za týden.</li>
<li>Během 7 dní od 3.11. do 9.11. jsem při procházkách nachodil 21 km. Celkem jsem se hýbal 7 hodin a zdolal při tom 21 kilometrů.</li>
</ul>
<h2 id="co-planuji">Co plánuji<small class="permalink"><a href="#co-planuji" title="Odkaz na tento nadpis"><i class="bi bi-link-45deg"></i></a></small></h2>
<p>Tři věci, které bych chtěl zvládnout udělat příště:</p>
<ol>
<li>Marketing: rozhovor se Smitio, účast na eventu od Jeanne, napsat do Engeta.</li>
<li>Pověnovat se uspořádání klubu, kde už se delší dobu hromadí nápady na změny.</li>
<li>Začít vylepšovat <a href="https://junior.guru/events/">stránku s přednáškami</a> v klubu. Vymyslet, jak do ní zanést i pravidelné spontánní srazíky.</li>
</ol>
<h2 id="a-co-vy">A co vy?<small class="permalink"><a href="#a-co-vy" title="Odkaz na tento nadpis"><i class="bi bi-link-45deg"></i></a></small></h2>
<p>Pokud byste čistě náhodou měli dojem, že jste oproti mě za uplynulý týden vůbec nic nestihli, tak mám pro vás skvělou zprávu! V klidu se na ten dojem <a href="https://honzajavorek.cz/blog/neni-to-zavod/">můžete vykašlat</a>. Není zač!</p>
<h2 id="co-me-zaujalo">Co mě zaujalo<small class="permalink"><a href="#co-me-zaujalo" title="Odkaz na tento nadpis"><i class="bi bi-link-45deg"></i></a></small></h2>
<p>Když si něco přečtu nebo poslechnu a líbí se mi to, <a href="https://getpocket.com/@honzajavorek">sdílím to na Pocketu</a>. Od posledních poznámek jsem sdílel toto:</p>
<ul>
<li><a href="https://www.heroine.cz/zeny-it/6385-v-it-berou-vsechny!-na-tom-nic-neni!">V IT berou všechny! Na tom nic není!</a><br>Tohle jsem sice nenapsal, ale jako bych to napsal! :D Je super číst něco takového konečně i od dalších lidí.</li>
<li><a href="https://www.youtube.com/watch?v=WD6cYabx0nk">How Caffeine Addiction Changed History (ft. Michael Pollan) | WIRED</a><br>Možná až příliš pozitivní krátké video o kávě, ale zajímavá myšlenka: alkohol je ta správná droga, pokud chcete pracovat manuálně, kofein je ta správná droga, pokud chcete pracovat hlavou.</li>
<li><a href="https://www.irozhlas.cz/zpravy-domov/facebook-nove-jmeno-meta-neziskova-organizace-deti-pedagogove-zrusena-stranka_2111021524_vis">Facebook se přejmenoval na Meta, zrušil stránku pražské neziskové organizace se stejným názvem</a><br>WTF</li>
</ul>
<p><small>Upozorňuji, že to není vše, co jsem přečetl, slyšel nebo viděl, ale jen zlomek, který mě zaujal. K vygenerování tohoto seznamu jsem použil vlastní knihovnu <a href="https://pypi.org/project/pocket-recommendations/">pocket-recommendations</a>. Věci, které jsem sdílel v den psaní minulých poznámek, se opakují i v těch dalších a je to záměr, ne chyba.</small></p></div></div></div></div>
  </main>

  <footer class="article-footer mb-5">
    <div id="bio" class="article-bio bio">
      <header class="bio-header">
        <img class="bio-avatar" alt="Honza Javorek" src="https://honzajavorek.cz/images/theme/honza.jpg" width="100" height="100" loading="lazy">
        <h3 class="bio-heading">Honza Javorek</h3>
      </header>
      <address class="bio-content">
          Původně programátor, dnes už spíš podnikatel.
          Tvůrce <a href="https://junior.guru/">junior.guru</a>, projektu pro začátečníky v programování.
          Dlouholetý dobrovolník v <a href="https://python.cz">české Python komunitě</a>.
          Podporovatel <a href="https://www.zeleni.cz/">Strany zelených</a>.
          Tohle je můj blog už 16 let.
      </address>
      <ul class="bio-links list-unstyled">
        <li class="bio-links-item">
          <i class="bi bi-person-circle"></i> <a href="https://honzajavorek.cz">Osobní web</a>
        </li>
        <li class="bio-links-item">
          <i class="bi bi-telegram"></i> <a href="https://t.me/honzajavorekcz">Telegram</a>
        </li>
        <li class="bio-links-item">
          <i class="bi bi-linkedin"></i> <a href="https://linkedin.com/in/honzajavorek">LinkedIn</a>
        </li>
        <li class="bio-links-item">
          <i class="bi bi-github"></i> <a href="https://github.com/honzajavorek/">GitHub</a>
        </li>
      </ul>
    </div>
  </footer>
</article>
      </div>
<aside class="promo seealso">
  <div class="promo-content container">
    <h3 class="promo-heading fs-1">Další Honzovy články</h3>
    <ul class="list-unstyled mb-0">
      <li class="mb-3">
        <i class="bi bi-file-earmark-text"></i>
        2023 —
        <a href="https://honzajavorek.cz/blog/tydenni-poznamky-moribundus/">
          Týdenní poznámky: Moribundus</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/volim-marketing/">
          Volím marketing</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/bez-auta/">
          Bez auta</a>
      </li>
      <li class="mb-3">
        <i class="bi bi-file-earmark-text"></i>
        2021 —
        <a href="https://honzajavorek.cz/blog/spoustim-klub/">
          Spouštím klub</a>
      </li>
      <li class="mb-3">
        <i class="bi bi-file-earmark-text"></i>
        2016 —
        <a href="https://honzajavorek.cz/blog/kolonizatori-a-spravci-kolonii/">
          Kolonizátoři a správci kolonií</a>
      </li>
      <li>
        <i class="bi bi-search"></i>
        <a href="https://honzajavorek.cz/blog/">Archiv blogu</a>
      </li>
    </ul>
  </div>
</aside>
<aside class="promo jg">
  <div class="promo-content container">
    <img class="promo-logo" alt="junior.guru" src="https://honzajavorek.cz/images/theme/chick.svg" width="100" loading="lazy">
    <h3 class="promo-heading fs-1">I ty můžeš programovat</h3>
    <div class="promo-text">
      <p>
        Programování je <strong>příležitost</strong>. Je to tvá výhoda v kanclu, laborce, redakci.
        Ale taky nová kariéra po rodičovské, pokračování nedokončené školy, nebo prostě náhrada za blbou práci.
      </p>
      <p>
        Chceš to zkusit? Na <strong>junior.guru</strong> najdeš všechno, co potřebuješ!
      </p>
    </div>
    <ul class="promo-nav lead">
      <li class="promo-nav-item">
        <i class="bi bi-book"></i> <a href="https://junior.guru/handbook/">Příručka</a>
      </li>
      <li class="promo-nav-item">
        <i class="bi bi-mic"></i> <a href="https://junior.guru/podcast/">Podcast</a>
      </li>
      <li class="promo-nav-item">
        <i class="bi bi-file-earmark-check"></i> <a href="https://junior.guru/jobs/">Práce</a>
      </li>
      <li class="promo-nav-item">
        <i class="bi bi-chat"></i> <a href="https://junior.guru/club/">Klub</a>
      </li>
    </ul>
  </div>
</aside>
      <footer class="footer">
        <address class="footer-content container">
          © Copyright 2007—2023 Honza Javorek
        </address>
      </footer>
    <script defer src="https://honzajavorek.cz/theme/instant.page/instantpage.js"></script>

      <script async defer src="https://scripts.simpleanalyticscdn.com/latest.js"></script>
      <noscript><img src="https://queue.simpleanalyticscdn.com/noscript.gif" alt="" referrerpolicy="no-referrer-when-downgrade"></noscript>
  </body>
</html>