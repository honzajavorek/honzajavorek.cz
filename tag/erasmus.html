<!DOCTYPE html>
<html lang="en">
<head>
        <title>Javorové lístky - erasmus</title>
        <meta charset="utf-8" />
        <link rel="stylesheet" href=".././theme/css/main.css" type="text/css" />
        <link href=".././feeds/all.atom.xml" type="application/atom+xml" rel="alternate" title="Javorové lístky ATOM Feed" />
        

        <!--[if IE]>
                <script src="http://html5shiv.googlecode.com/svn/trunk/html5.js"></script><![endif]-->

        <!--[if lte IE 7]>
                <link rel="stylesheet" type="text/css" media="all" href=".././css/ie.css"/>
                <script src=".././js/IE8.js" type="text/javascript"></script><![endif]-->

        <!--[if lt IE 7]>
                <link rel="stylesheet" type="text/css" media="all" href=".././css/ie6.css"/><![endif]-->

</head>

<body id="index" class="home">

        <header id="banner" class="body">
                <h1><a href="../.">Javorové lístky </a></h1>
                <nav><ul>
                
                    <li><a href="http://www.example.com">Řehoř</a></li>
                
                
                
                
                
                    <li ><a href=".././category/blog.html">blog</a></li>
                
                </ul></nav>
        </header><!-- /#banner -->
                

            

        
        
            <aside id="featured" class="body">
                <article>
                    <h1 class="entry-title"><a href=".././byl-jsem-fit.html">Byl jsem fit</a></h1> 
                    <footer class="post-info">
        <abbr class="published" title="2011-05-09T12:00:00">
                9.5.2011
        </abbr>

        
        <address class="vcard author">
                By <a class="url fn" href=".././author/Honza Javorek.html">Honza Javorek</a>
        </address>
        
<p>In <a href=".././category/blog.html">blog</a>. </p>
<p>tags: <a href=".././tag/erasmus.html">erasmus</a><a href=".././tag/názory.html">názory</a><a href=".././tag/škola.html">škola</a><a href=".././tag/vut fit.html">vut fit</a></p>


</footer><!-- /.post-info --><p>Milý deníčku, sérii článků o ústavu jménem
<strong>Fakulta informačních technologií VUT v Brně</strong> uzavírám tímto
dlouhým příspěvkem.
<a href="http://blog.javorek.net/sliby-se-maji-dodrzovat-i-o-vanocich/">Po setkání s děkanem fakulty</a>
jsem se rozhodl, že původní článek, v němž se rozhoduji mezi FIT a
FI, <strong>nikdy už nezveřejním</strong>. Rozhodl jsem se však nakonec přece
jen studentům FIT VUT zanechat nějaký dárek na rozloučenou a sepsal
jsem seriózní názor na fakultu podložený co nejvíce fakty,
oproštěný od osobních „nesympatií“ a studentského slangu. Fakultu
jsem se snažil popsat z dobré i špatné strany, prostě tak, jak jsem
ji v průběhu let vnímal.</p>
<p>Když se blížil konec mé střední školy, měl jsem stanovené
<strong>tři velké cíle</strong>. Udělat maturitu, dostat se na
<a href="http://www.fit.vutbr.cz/">FIT VUT</a> a pak jeden osobní, ten si
nechám pro sebe. Všechny tři jsem zvládl. Dal jsem si přihlášku jen
na <a href="http://www.fi.muni.cz/">FI MU</a> a FIT VUT. Dostal jsem se na obě
školy, ale vybral jsem si <strong>tu vysněnou</strong> – FIT. Dodnes si
pamatuji, jak jsem si šel ve 4 ráno zaběhat na Palacký vrch, vrátil
se, osprchoval se a šel k přijímačkám. Bylo moc pěkné, sluncem
provoněné ráno. Dokonce na tu maturitu jsem se celý svaťák učil
v parčíku vedle kláštera, v němž fakulta sídlí. Netrvalo dlouho a
<strong>byl ze mne spokojený student, hrdý na fakultu a na školu</strong>.
A v tričku FITboy :)</p>
<h2>První dojem z bakalářského studia</h2>
<p><img alt="image" src="http://blog.javorek.net/image/130/" />Když jsem přišel na
FIT, škola stavěla <strong>nový areál</strong>.
<a href="https://video1.fit.vutbr.cz/index.php?record_id=2570&amp;categ_id=130">Vše bylo voňavé a nové, velmi moderní a praktické.</a>
Zjistil jsem sice, že se v něm kromě kuchařek nenacházejí skoro
<strong>žádné ženy</strong>, ale
<a href="http://www.fit.vutbr.cz/news/media/ln_2007-08-11.jpg">aktivity Prof. Ing. Jana M. Honzíka, CSc.</a>
dávaly naděje, že se to v budoucnu změní. A skutečně, dnes (tzn.
o tři roky později) se po fakultě míhá spousta holek.
<strong>Streaming přednášek</strong> umožňoval z kolejí sledovat přednášky přímo
v posteli, nahrávání a dostupnost videí i zpětně potom dovolovala
mnohonásobně kvalitnější přípravu na zkoušky, než jakou si mohli
dovolit studenti kdekoliv jinde.</p>
<p>No a na kolejích bylo fajn. V průběhu studia
<strong>jsem prošel Purkyněmi, PPV i Máneskami</strong> a nepamatuji si, že bych
měl větších výhrad. Naopak, byla to celkem sranda. <strong>Menzy VUT</strong>
jsou naprosto skvělé a ve srovnání s těmi od MU jsou řekl bych
technicky, vybaveností i výběrem o dost dopředu. Zdražení cen sice
zvedlo vlnu nevole a snad i stávku studentů, ale nějak se to
nakonec urovnalo. Líbila se mi novinka, kdy si útratu za jídlo
stahovali přímo v kolejném inkasem z účtu.</p>
<p><a href="http://zpravy.idnes.cz/studium-na-vs-v-brne-to-prave-mesto-pro-studenty-fuz-/vysokeskoly.asp?c=A071004_103735_vysokeskoly_bar"><strong>Brno je studentské město</strong> a kulturní, sportovní a kdovíjaké ještě jiné vyžití zde mladý člověk nalezne maximální.</a>
Také sportů pod správou <strong>VUT CESA</strong>
<a href="http://www.cesa.vutbr.cz/index.php?code=206">je moře</a> a jsou dobře
organizované. Nic není povinné a každý semestr si student může
zapsat dva neplacené sporty (a kolik chce placených navíc). Přímo
na fakultě otevřeli studentský klub Starý pivovar, k tomu na PPV
Terč a Yacht, rekonstrukce menz, zakládání nových v podobě
obsluhovaných pizzerií… – no prostě ráj :)</p>
<p>Navíc,
<a href="http://www.vutbr.cz/portal3/index.php?page=document&amp;dcid=5692&amp;p4rew=done">VUT je spolu s UK <strong>prestižní škola</strong></a>,
<a href="http://www.vutbr.cz/index.php?page=document&amp;dcid=5792">prestižní jak jen může být</a>.
To slovo prestiž si zapamatujte, bude se hodit.</p>
<h2>Druhý dojem z bakalářského studia</h2>
<p>Jaký je druhý dojem? Uvědomujete si, že
<strong>náplň výuky je pevně daná</strong>, ale ve většině vybraných předmětů
vidíte smysl, takže neprotestujete. Občas si povzdechnete, že
nemáte moc čas věnovat se i nějakým volitelným předmětům, které by
vás opravdu bavily. Povinných a povinně volitelných je totiž tolik
a mají na vás takové časové nároky, že v říjnu si po pár semestrech
na škole už jen znalecky odfrknete: „Ach, říjen. Už se jen dvakrát
vyspím a budou Vánoce!“</p>
<h3>Průběh semestru</h3>
<p><img alt="image" src="http://blog.javorek.net/image/131/" />Velmi brzy po skončení
vaší kocoviny ze začátku semestru se na vás jako vosy začnou slétat
<strong>půlsemestrální testy</strong>. Na FITu se sbírají body celosemestrálně,
takže co si vysloužíte na písemkách a projektech, s tím jdete ke
zkoušce. To ale nese své problémy. Předně půlsemestrální zkouška
nelze opakovat, takže pokud ji pokazíte, zachraňujete se po zbytek
semestru projekty a často jen marně doufáte v zápočet. Jako další
„neduh“ tohoto systému by se dalo uvést, že pokud si nahrabete dost
bodů v semestru, stačí jich vám potom na zkoušce získat jen velmi
málo, abyste <em>prošli</em>. To vedení vyřešilo tzv.
<strong>limity na zkoušku</strong>, což je minimální počet bodů, jenž musíte
u zkoušky získat, jinak se vám její výsledek počítá jako 0. Se
znalostí matematiky základní školy jistě dospějete k tomu, k čemu
i velká část studentů – vykašlete se na některé věci ze semestru,
abyste před zkouškou měli jen tolik bodů, kolik se vám vyplatí.</p>
<h3>Život s projekty</h3>
<p>Proč mají ale studenti až takovou tendenci šetřit každou svou snahu
a každou hodinu svého času? Kvůli <strong>projektům</strong>. Projekty jsou
perfektní věc, která z vás udělá opravdového inženýra a technika
připraveného pro život a pracovní proces. Téměř do každého
předmětu, jímž projdete, musíte udělat jeden nebo více praktických
projektů povětšinou netriviální složitosti a často i v týmovém
složení. Tým si sháníte jak chcete a stejně tak si jej
i organizujete. Objevují se první projektoví manažeři, lety i pády,
úspěchy, selhání, termíny, posuny termínů, bodové srážky a bonusy.
Do kronik a dokumentací se zaznamenávají dramatické a emočně
vypjaté chvíle.
<strong>To jsou projekty na FITu. To z vás dělá absolventa této školy.</strong>
Brzy však zjistíte, že ač je vám sympatické podobné pojetí výuky,
nemáte šanci při něm <strong>stíhat zbytek života</strong>. Chápu, že student má
mít jako svou hlavní náplň života školu, ale určitě ne jako
jedinou. Chcete-li volný čas, v určité části semestru nevyhnutelně
nastane chvíle, kdy přestanete chodit na přednášky, jelikož byste
volný čas, přednášky a projekty zároveň nestihli. Máte-li práci,
musíte nadobro vyřadit volný čas. Situaci trochu řeší <em>flákání</em> tu
toho a tam toho, ale potom máte docela divoký amorfní život plný
stresu a nedostatku spánku. Jako já.</p>
<p>Kdybyste si říkali, že samotná docházka a každodenní příprava do
školy nemůže být zas až tak časově náročná, mýlíte se.
<strong>Tříhodinové bloky</strong> přednášek jsou běžná praxe a nezřídka se
dokonce řetězí za sebou – výsledkem je prvákův rozvrh zaplněný od
sedmi ráno do devíti večer. Že jsou takové bloky přednášek velmi
záživné a tak snadno udržíte svou pozornost a zájem po celou dobu,
to doufám nemusím zdůrazňovat.</p>
<h3>Zkoušky</h3>
<p>Zkoušky bývaly testové a rychle opravované, ale časem se opět
posunuly zpět k slovně psaným. Velmi oblíbené je programování na
papír. O opravování písemek, projektů nebo zkoušek si nedělejte
iluze. Obhajoby jsou často náladová záležitost a musíte se za svoje
body často docela bít a stát si za nimi. Chápu ale, že je to
příprava na drsný život tam venku, stejně jako
<strong>nekonečné čekání na výsledky písemek a projektů</strong> je přípravou na
faktury zaplacené týdny po splatnosti nebo vůbec.</p>
<h3>Přednášky externistů</h3>
<p>Přišlo mi dříve, že na fakultě přednáší málo <strong>lidí z praxe</strong>, ale
dnes už to není pravda. Často vidím, jak přicházejí přednášet hosté
z různých firem o zajímavých věcech, někdy i cizinci. Škoda, že ne
<a href="http://www.video.muni.cz/verejne_pod.cgi?cat=Seminář%20Webdesignu">o webdesignu</a>,
který mě zajímá nejvíc. Linuxáky naopak jistě potěší konference
<a href="http://www.linuxalt.cz/">LinuxAlt</a>. Je škoda, že se často studenti
o přednášce externisty nedoví, pokud nejsou v předmětu zapsaní.</p>
<p>Obecně vzato,
<strong>komunikaci fakulty se studenty formou nezachytitelných aktualit</strong>
na webu považuji za velmi nešťastnou a nedostačující, ale nebudu
článek dělat ještě delší, než je.</p>
<h3>Hardware</h3>
<p>Kdo se mnou studoval tak ví, že na jednu věc jsem si bez přestání
stěžoval celé studium. Na <strong>hardwarové předměty</strong>. Začalo to už
nesmyslnou fyzikou v prvním ročníku. Štvaly mě. Jistě, vím díky
nim, kde jaký bit pluje jakou sběrnicí, ale nejsem si úplně jistý,
jestli to musím vědět takto podrobně. Tyto předměty jsem vyloženě
neměl rád, nebavily mě a nechápal jsem, proč se s nimi musím
trápit. Bakalářské studium je jimi prošpikované. Prestižní výchova
specialistů na embedded systémy a zelené destičky, které dnes
vládnou světu, je jistě jednou z věcí, na které může být fakulta
hrdá, ale kdyby mi s tím studium jen připepřili a zbytek dali do
nějakého vedlejšího oboru nebo volitelné větve, vůbec by mi to
tenkrát nevadilo. Ano, hardware byl ve studijním plánu, když jsem
na školu nastupoval, ale pokud jsem chtěl FIT, nemohl jsem si
vybírat – bakalářský program je jen jeden.</p>
<h3>Certifikáty a koncepce výuky</h3>
<p>Na bakaláři také můžete získat dva <strong>certifikáty</strong> – CISCO a
Microsoft. Ani jeden mě nelákal, takže zprávu vám z toho nepodám.
Také nevím, jaké je jejich uplatnění. Sítí se štítím a věnovat půl
svého studia administraci Windows se mi nechtělo. Naopak co jsem na
složení předmětů ocenil, byla např. linka výuky <strong>programování</strong>.
Tím, že jde od základů, tedy od assembleru přes C a výš, učí
člověka přemýšlet tak, aby programy <em>sedly na mašinu</em> a byly
efektivní.</p>
<h3>Areál školy</h3>
<p><img alt="image" src="http://blog.javorek.net/image/132/" />Další divná věc je, že
po čase na vás z fakulty <strong>začne doléhat chlad</strong>. A to nemyslím jen
metaforicky. Nevydržíte více jak třicet minut na chodbě kláštera
bez svetru, ačkoliv je venku parný letní den. V CVT, centru
s počítači, vám bude zima (hlavně na nohy) i pokud budete mít
tlusté ponožky a papuče. Betonové konstrukce a ocelově-skleněnou
šeď budov přestane zachraňovat travička na nádvoří a červené
klášterní stříšky. Zjistíte, že stejně jako se na fakultě
nevyskytují holky (platilo dříve), není na ní ani žádný jiný život.
Vše vám začne připadat geometrické a ponuré. Až
<strong>přespříliš informatické</strong>. Konverzaci o lidech, pocitech, hudbě,
lásce a jiných <em>humanitních</em> věcech místo o složených závorkách a
konečných automatech skoro nezaslechnete. Jen sci-fi seriály, hry,
projekty, písemky, obhajoby. Maximálně ještě jídlo.</p>
<p><strong>CVT</strong> vás začne štvát, protože to není místo klidu a míru, kam
byste si odešli z domů pracovat na projektech, ale ledové místo za
pípající vrátnicí, odkud vás na noc vyhodí, musíte tam chodit
v papučích a abyste se připojili do tamější sítě se svým laptopem,
musíte nastudovat manuál. To si raději zajděte do knihovny. Tam je
připojení na kabel sice stejně neuskutečnitelné, ale mezi knihomoly
se plazí Wi-Fi signál a prostředí je mnohem přítulnější. Otevírací
doba bohužel ještě kratší. Něco jako je CPS na (bývalé?) Lékařské
fakultě MU, tedy univerzální učebna v centru města přístupná
nonstop všem z celé instituce, to nečekejte.</p>
<h3>WIS</h3>
<p><strong>Informační systém</strong> má fakulta úplně jiný, než zbytek univerzity.
Nemohu říct, že mi to není svým způsobem sympatické, on ten náš má
totiž o dost více funkcí a různých chytrých udělátek. Později ale
zjistíte, že to některé věci komplikuje – hlavně v komunikaci
fakulty se zbytkem univerzity, např. když čekáte na výsledky
předmětu z jiné fakulty (typicky jazyky). Jako každý velký
informační systém, i tento je nesmírně nepřehledný a
<strong>nelogicky uspořádaný</strong>. Já bych řekl, že je přehlednější než IS
MU, ale to je spíš o názoru a o zvyku. Někdy WIS překvapí absencí
základních funkcí (dost podivná fóra předmětů), někdy potěší
maličkostmi (zasílání změn výsledků na e-mail). Nebudete ho však
mít rádi z jiného důvodu. <strong>Refresh Wars.</strong> To je taková hra „kdo
klikne dřív, vyhrál“. Chápu, že někdy je tento přístup
nevyhnutelný, ale na FITu se používá téměř všude. Registrace
cvičení, projektů, předmětů, … Všeho. Po několika prohrách a jimi
způsobených problémech vás tento systém dost omrzí.</p>
<h2>Erasmus</h2>
<p>Na poslední semestr bakalářského studia jsem
<strong>vyjel do zahraničí</strong>. Budete-li hledat na tomto blogu slova jako
Finsko, Oulu nebo Erasmus, zjistíte, že je zde sága téměř celá
zaznamenána i se všemi dojmy. Co se mi líbilo z hlediska VUT FIT?
Že vyjet není problém. Ajťáčků jezdí za hranice tak málo, že
neřešíte prospěch.
<strong>Když si podáte přihlášku na Erasmus, prakticky už se řeší jen na jakou univerzitu pojedete a jak moc dobře umíte mluvit jakým jazykem.</strong>
To je velmi příjemné. Také se pořádají
<a href="http://www.fit.vutbr.cz/news/news-z.php">pěkné besedy s bývalými i současnými erasmáky</a> –
jedna taková mě na výjezd právě navnadila. Když jsem potřeboval
vyjet a přesunout tak zkoušky před vánoce, byli všichni ochotní mi
pomoci a vyřešit se mnou individuálně každý problém. Kouzelná
slůvka „zahraniční studium“ fungovala velmi dobře před odjezdem
i po něm. Vše jsem díky tomu zvládl a bakaláře odstudoval bez
prodloužení studia, jen státnice jsem měl až v létě. Za bakalářku
jsem nakonec dostal cenu děkana.</p>
<h2>Přijímačky a státnice</h2>
<p>Těsně před naším ročníkem změnili
<strong>systém přechodu z bakalářského studia na magisterské</strong>. Bylo to
dříve (prý) dost volné a nám zavedli krutější síto – prospěchovým
průměrem jsem neprošel a šel dělat přijímačky. Ty se zdály docela
drsné, ale jejich obtížnost vyvážil počet uchazečů o přijetí,
kterých nebylo tolik a proto prošli
<a href="http://twitter.com/roomybilek">skoro</a> všichni. Já jsem byl docela
naučený, takže jsem to udělal v klidu, ale obtížnost mě stejně
zarazila. Těsně po našem ročníku změnili systém bakalářských
státnic. Už se nedělaly ze tří předmětů vázaných na bakalářku, ale
ze všech, přičemž se připravily nové okruhy apod. Bylo kolem toho
hodně lamentování a existuje na to téma velmi mnoho historek.
Shrnout by se daly asi tak, že
<strong>státnice jsou na FITu nyní poměrně drsné</strong>. To platí
i o magisterských státnicích. Nejsem si úplně jistý, zda by všechny
ty otázky, jež jsou tam pokládány, dokázali odpovědět sami oni páni
s docenturami a profesurami, kteří v komisích sedí. Průchodnost
státnic si vyčtěte
<a href="http://www.fit.vutbr.cz/FIT/vz/">z výročních zpráv</a> sami (protože
já se v těch tabulkách vyznat nedokázal). A nepřitvrzují jen
státnice,
<a href="http://www.campula.cz/clanky/fit-vut/prestizni-skola-prestizni-vysledky">přitvrzuje i hromada jednotlivých předmětů</a>.
Impulzem pro tyto „řezy“ je podle vedení radikální zhoršení
úspěšnosti u „snadných“ státních zkoušek.</p>
<h2>První dojem z magisterského studia</h2>
<p><img alt="image" src="http://blog.javorek.net/image/133/" />Co na studenta číhá na
magisterském studiu na FIT? Především <strong>ztráta motivace</strong>. Pokud od
školy očekáváte přípravu pro vaše budoucí povolání, pak vám tedy
jde především o soft skills a náplň výuky. Žádné nové
<strong>soft skills</strong>, které byste neznali z bakaláře, vám zde škola
nenabízí. Práce na projektech, samostatné studium, stres
o zkouškovém, teorie i praxe programování, práce v týmu, spousty
projektů, spousty týmových projektů, řešení krizových situací
v týmových projektech, … To vše již znáte, ale to nevadí. Opakování
je přeci matka moudrosti :) . A tutéž větu si prosím dejte na
plochu svého laptopu i ve chvíli, kdy budete na magisterském studiu
<strong>posté alokovat paměť v C/C++ místo toho, abyste řešili konkrétní problém</strong>.
Projekty do síťových předmětů jsou nádhernou ukázkou tohoto
přístupu: Strávíte týdny nad parsováním řetězců a sestavováním
bitíků v céčku, místo abyste se soustředili na využití samotného
vyučovaného protokolu. Že máme Python, Javu (již od 1995!) aj. si
někteří vyučující ještě nevšimli. Ale nerušme je, mají svou
vědeckou činnost a studentům přeci projekt v pořádném jazyce
neuškodí.</p>
<h3>Koncepce studia a obory</h3>
<p><strong>Náplň výuky</strong> je opět v podstatě <strong>předem daná</strong>.
<a href="http://blog.javorek.net/chcete-li-se-jednou-zivit-webdesignem-nechodte-delat-inzenyra-na-vut-fit/">Vyberete si magisterský obor a tím si určíte, co budete studovat.</a>
Další variabilita je minimální, jelikož jak je na FITu zvykem, máte
<strong>předem dané jak minimum, tak i maximum kreditů</strong>. Můžete si
zapsat volitelné předměty, ale jak správně tušíte, nebudete na ně
mít čas kvůli povinným předmětům. Skladbu oborů zvažte na jednom
příkladu za všechny:</p>
<p><a href="http://www.fit.vutbr.cz/study/stplan-l.php?id=69">Manažerský obor MMI</a>
má tyto povinné předměty: Hardware/Software Codesign, Matematické
struktury v informatice, Teoretická informatika, Funkcionální a
logické programování, Marketing, Management projektů, Paralelní a
distribuované algoritmy, Zpracování obrazu, Ekonomie informačních
produktů, Strategické řízení informačních systémů. Já osobně vidím
4 manažerské předměty. Zajisté je však milé, že bude inženýr
s oborem <em>Management a IT</em> umět navrhovat zelené destičky tak, aby
byly rychlejší než program v céčku, že bude umět programovat
v Prologu, navrhovat paralelní algoritmy pro desítky procesorů a
zpracovávat obraz. Mistře Leonardo, ty jsi se vše musel učit na
koleně, zato dnes vyjdou <strong>renesanční všeumělové</strong> přímo ze
(specializované?) školy! Povinně volitelné předměty rozvíjí
osobnost mnoha různými směry velmi analogicky a student se jim také
nemá moc jak vyhnout, výběr bývá dost omezený. Jsou sice údajným
důkazem variability, ale ve skutečnosti zjistíte, že váš výběr je
nalinkovaný v diktovaných kategoriích a v nich jsou věci, které vás
budou bavit stěží. Máte tedy
<a href="http://portal.gov.cz/wps/portal/_s.155/701/.cmd/ad/.c/313/.ce/10821/.p/8411/_s.155/701?PC_8411_number1=111/1998&amp;PC_8411_p=4&amp;PC_8411_l=111/1998&amp;PC_8411_ps=10#10821">právo svobodné volby zaměření studia v rámci studijních programů</a>,
ale ve výsledku zjišťujete, že studujete něco jiného, než jste si
vybrali (a z větší části pevně daného), a že máte mnoho předmětů
společně s vašimi kamarády, ačkoliv oni studují obory s diametrálně
odlišným zaměřením.</p>
<h3>Výuka jazyků</h3>
<p>Platilo, že na <strong>jazyky</strong> můžete vcelku zapomenout. Já osobně jsem
si pravděpodobně své jazykové limity vyčerpal angličtinou a
španělštinou na bakaláři, takže na magisterském studiu na mne zbyla
už jen anglická konverzace pro Evropu a konec.
<a href="http://www.feec.vutbr.cz/UJAZ/vyuka_fekt10-11.php.cz">UJAZ prochází sice nyní jakousi reformou</a>,
ale podle informací z SU FIT VUT to jsou spíše redukce (byť ne tak
výrazné, jak se proslýchalo). Naděje je možná ve vlastní iniciativě
fakulty,
<a href="http://www.fit.vutbr.cz/news/news-s.php?id=1512">která se snaží</a>
o zavedení pěti nových humanitních předmětů a nové angličtiny,
která je koncipována jako
<strong>příprava na FCE a také po ní tento certifikát můžete zdarma získat</strong>.
Důležitá však podle mě bude i realizace, nejen avizovaná anotace.
Výuka angličtiny na UJAZ za mě nebyla nijak oslňující a znalosti
z lepší střední školy vám stačily ke složení i těch nejtěžších
zkoušek.</p>
<h3>Videozáznamy přednášek</h3>
<p>Jestliže <strong>záznamy předmětů a streaming přednášek</strong> škola za mých
mladých let se slávou spouštěla, dnes aby člověk nějaký záznam
vůbec pohledal. Streaming je už utopie úplně. Studenti si prý
stahují přednášky a pak si je zrychleně pouštějí před zkouškami,
takže žádné záznamy nejsou a nebudou. Škoda peněz vynaložených do
technologií, jež videozáznamy zajišťují. Studenti používali záznamy
k opakovanému vysvětlení látky nebo k vlastnímu rozvržení času,
jenž přednáškám věnují (FIT kombinované studium nenabízí). Jsem
nemocný? Nevadí. Podívám se na přednášku jindy. Argumentaci Prof.
RNDr. Milana Češky, CSc. na fóru cituji:</p>
<blockquote>
<p>Jediným motivem je zvýšení efektivity výuky a znalostí studentů a
tím, jak doufám, přispěji také k prestiži a dobrému jménu fakulty.</p>
<p>Podle mého názoru, dialog s učitelem v konzultačních hodinách je
lepší prostředek, jak řešit nejasnosti. Také nemoc dovedu řešit
k Vaší spokojenosti.</p>
</blockquote>
<p>Je mi samozřejmě jasné, že na drtivé většině fakult v ČR žádné
takové videozáznamy nejsou.
<a href="http://twitpic.com/3htc9c">Na některých však ano a problém to není.</a></p>
<p><a href="http://littlemaple.deviantart.com/art/Studying-75958742"><img alt="image" src="http://blog.javorek.net/image/142/500x" /></a>
Pedagogický sbor školy zaznamenal pokles kvalit studentů u státnic
a zastává názor, že existence záznamů a jejich stahování před
zkouškami na to má nezanedbatelný vliv. Velké části studentů to ale
přijde jako nesmyslně vedená dedukce a považují tento krok za ústup
zpět na stromy. Já si myslím, že pokud si docenti nejsou jisti
kterou cestou se bude ubírat budoucnost, mohli by si pohovořit
třeba
s <a href="http://vtm.zive.cz/aktuality/skola-budoucnosti-interaktivita-a-zadni-ucitele">pánem jménem Salman Khan</a>.</p>
<h2>Za málo peněz málo muziky?</h2>
<p>Ze setkání studentů s vedením (z toho je – byť neveřejný –
<a href="https://video1.fit.vutbr.cz/av/records.php?id=17672&amp;categ_id=23">videozáznam</a>)
vyplývá, že se
<strong>na studenty dostává méně peněz a tím i méně energie</strong>.
<a href="http://domaci.ihned.cz/c1-45809940-vysoke-skoly-si-zoufaji-budou-muset-kratit-platy-ucitelu-a-setrit-na-vyuce">Stát snižuje příspěvky kantorům</a>
a trend vysokých škol je nabírat „každého s maturitou“.
Akademických pracovníků je na studenty příliš málo, nemají motivaci
věnovat se více výuce (vědecké projekty jsou placené mnohem lépe),
průchodnost škol se zvyšuje, ale kvalita rapidně klesá. Vedení
v podstatě vzkazuje: Vymyslíme-li si my studenti jakékoliv změny
v systému zvyšující pracnost, nemáme šanci je prosadit, pokud stát
nedá na výuku více peněz. Tento jev se netýká zřejmě jen FITu – na
to poukazuje třeba
<strong><a href="http://zpravy.idnes.cz/dokument-cesti-vedci-varuji-ze-nase-zeme-se-nezucastnuje-zapasu-o-mozky-1a4-/kavarna.asp?c=A100825_144425_kavarna_chu">dokument Iniciativy pro vzdělávání a vědu</a></strong>
(také
<a href="http://www.vedazije.cz/sites/default/files/IVVpro1008.doc">zde</a>).
Z vyjádření vedení na schůzce se studenty se dokonce zdá, že
i samotné VUT diskutuje otázku, zda prosazovat kvalitu, nebo
kvantitu.</p>
<p>Reakce studentů mi na tato vysvětlení připadají dost dětinská.
Většina komentářů setkání s vedením a jeho videozáznamu jsou ve
smyslu „udělejte to a to, je mi jedno jak a jste blbci, pokud to
neuděláte“. Cítím, že jim <strong>chybí nadhled</strong>. Dejme ruku na srdce –
pracovali byste v IT za 20.000 Kč, byli byste motivováni svou práci
dělat s radostí, vylepšovat ji a nadchnout se pro ni? Byli byste
spokojení? Protože kolem této částky se zjevně pohybuje průměrná
odměna kantorů za výuku. Nabízí se říci, že vlastně můžeme být
rádi, že nás ještě někdo učí a že se akademici nesoustředí už jen a
pouze na své projekty. Jistě by bylo hezké, kdyby měli kantoři vizi
a chuť vzdělávat, ale chápu, že musí z něčeho žít.</p>
<p>Na druhou stranu, <strong>skutečnost bude někde na půl cesty</strong> a vinu
nelze svádět jen na peníze. Jak fungují jiné fakulty a univerzity,
kde osobní zkoušení možné je a provádějí se při stejném počtu
studentů i jiné pracné procedury? Možná jinak koncipují rozpočet,
možná kouzlí nebo nedávají potíže tohoto typu tolik najevo (v tom
případě je ale zase od FITu férové, že nemlží a mluví ke studentům
narovinu). Nijak nechci zlehčovat existenci finančního problému a
nedělám si tedy iluze, že na jiných fakultách to bude výrazně
lepší, nezačneme-li si v budoucnu např. studium platit, ale určitou
nesrovnalost přeci jen vypozorovat lze. Nazval bych ji
<strong>nedostatek vůle a schopností předávat vědomosti</strong>. Bylo by
nesmírně krásné, kdyby to fungovalo striktně matematicky a pedagog
byl lepším pedagogem, když dostane lépe zaplaceno. Ne, tak to není.
<strong>Lépe zaplacený špatný pedagog je nadále špatným pedagogem</strong> a
málo zaplacený dobrý pedagog je stále dobrým pedagogem, byť tím,
kdo by měl za své úsilí dostat víc. Však si vzpomeňte na ty, kteří
předávají vědomosti s energií, způsobem který vás <strong>baví</strong>!
Vzpomeňte si na vyčerpávajícího profesora Alexandra Medunu,
přemýšlivého inovátora docenta Adama Herouta nebo docenta Františka
Zbořila, který se studentů na přednášce třikrát zeptá, jestli
algoritmu rozumí a když mu potřetí řeknou že ne, vysvětluje
počtvrté. Pracovitost a odevzdanost doktora Romana Lukáše ani
vzpomínat nemusím. To jsou důkazy, že vše na penězích nezáleží a
kantoři by se měli zamyslet nad tím, kde leží jejich motivace – a
jestli se náhodou nepromítá do jejich výuky a následně i do reakce
studentů.</p>
<p>Sám
<a href="http://www.youtube.com/watch?v=6PusPc1Atm0">Prof. RNDr. Jozef Gruska, DrSc.</a>
se ke konci své přednášky na FITu
<em><a href="https://video1.fit.vutbr.cz/av/records.php?id=17668&amp;categ_id=72">Nová vízia informatiky</a></em>
vyjádřil v tom smyslu, že
<strong>pokud studenty něco nebaví, není to jejich vina, ale vina pedagogů</strong>.
Že by pedagogové měli být otevřeni novým způsobům výuky a neměli by
se bát změn v přístupu, protože žijeme v době, která si změny žádá.
Představte si třeba dějepis. Proč vás nebavil? Pravděpodobně po vás
chtěli hromady zpaměti naučených dat a tuny nezáživných faktů.
Kdyby vám to představili v zábavnějším světle a zkoušeli vás
následně základní vědomosti a souvislosti, pravděpodobně byste si
je pamatovali dodnes a prakticky dobrovolně. V tomto světle pak zní
argumenty vedení VUT FIT dosti materialisticky a vyhýbavě. Jestli
se naši páni profesoři a docenti vůbec zamysleli nad tím, proč
studenti nechodí na přednášky a proč se dobře neučí? Zjevně
nezamysleli, jinak by to neřešili hloupými restrikcemi, kterými
znechucují studium i těm posledním, které ještě bavilo.</p>
<h3>Závěr</h3>
<p><img alt="image" src="http://blog.javorek.net/image/134/" />Pokud nakonec stejně
fakultu doděláte a půjdete makat do
<a href="http://www.cz.redhat.com/">RedHatu</a> jako všichni ostatní z FITu,
tak vám blahopřeji. Máte titul <em>prestižní inženýr</em> nebo
<em>prestižní bakalář</em>, jste technik který <strong>ví jak</strong> a pravděpodobně
už se nikdy neztratíte v žádném klášteře. Já fakultu nedodělám.
Rozhodl jsem se vést svůj další život jiným směrem a zkoumat spíš
chodby funkcionalistických areálů.</p>
<p><strong>Bakaláře na FITu bych nevyměnil za nic.</strong> Tedy alespoň v té
formě, jak jsme ho zažili my. Naučil mě hromadu věcí. Magisterské
studium mě však neuspokojilo, nepřineslo nic nového a neslo všechny
staré neduhy. Zaměstnává mě příliš mnoho na to, kolik mi tím dává.
Projektů je opět moře, jsou opět týmové a ještě týmovější (a tím
problémovější), opět v C/C++. Nečekají mě už žádné předměty, které
by mě měly bavit. Po fórech studenti šuškají o tom, jestli zůstat
na FITu nebo odejít, protože se jim na něm
<a href="http://dzejar.net/foto/index.php?id=6561">nelíbí</a>, nebo jej
nezvládají. Kulturní centrum
<a href="http://www.starypivovar.cz/?p=aktu&amp;id=57">Starý pivovar je zrušeno</a>
(to se ale nelíbí ani fakultě, jedná proto
s <a href="http://www.kam.vutbr.cz/">KaM</a>). Nový web fakulty nebo samotné
univerzity asi ani nebudu komentovat :)</p>
<p>Nemyslím si, že mám problém s tím, že nemám na FIT (nejtěžší
předměty jako TIN nebo MAT mám hotové), spíš na něj nemám už nervy.
Časová zátěž je velmi velká a já se musím, stejně jako ti naši
akademičtí pracovníci, nějak živit. Chci na stará studentská kolena
klid na práci a svěží vítr v podobě jazyků nebo humanitněji
zaměřených věcí, ne po podzimních večerech a víkendech zas a znova
ťukat kód deseti projektů v řadě (a někdy i zároveň). Přemýšlel
jsem, že bych skončil s VŠ úplně, ale není to to co chci. Chci
studovat, v podstatě mě to baví, jen ne touto formou. Chci volbu.
Chci mít flexibilnější rozvrh i výběr předmětů. A hlavně proto se
jdu pokusit <a href="http://ihned.cz/c1-34588940">prestiž hledat jinam</a>.
Podle ohlasů by se mi má přáni mohla splnit.</p>
<p>Obrázky:
<a href="http://www.flickr.com/photos/pagedooley/2811161524/">Kevin Dooley</a>,
<a href="http://www.flickr.com/photos/coolmars/3382878215/">Marcelino Rapayla Jr.</a>,
<a href="http://www.flickr.com/photos/arnab13/">arnabg</a> – využity v souladu
s licencí Creative Commons</p>
<h2>Události po mém odchodu ze školy</h2>
<ul>
<li>SU FIT vznesla seznam připomínek k provozu fakulty, který na
    základě dojmů vyplýval z celkové nespokojenosti studentů. Tento
    seznam následně podpořila anketou mezi studenty a její
    <a href="http://www.su.fit.vutbr.cz/forum/viewtopic.php?f=2&amp;t=424&amp;p=3697#p3697">závěry</a>
    (bohužel neveřejné) předložila vedení školy.</li>
<li>Vedení fakulty odpovědělo stanoviskem a možná nastanou nějaké
    (drobné?) změny.</li>
</ul>
<p><em>Každopádně držím palce!</em></p>
<h2>Jiné články, ohlasy a diskuse o VUT FIT</h2>
<h3>Ohlasy a články</h3>
<ul>
<li><a href="http://stoyan.cz/clanky_it/">Stoyan's Page</a> – „Stoyan“</li>
</ul>
<p>Zajímavé je srovnání např.
<a href="http://stoyan.cz/clanky/fit-vut-dojmy-po-pul-roce/">FIT VUT dojmy po půl roce</a>
a
<a href="http://stoyan.cz/clanky/zhodnoceni-sesteho-semestru-na-fit-vut/">Zhodnocení šestého semestru na FIT VUT</a>:</p>
<blockquote>
<p>Na fakultu jsem nastupoval opravdu natěšený s hrdostí, že jsem se
dostal na jednu z nejlepších škol v IT oblasti v Česku. Nadšení mi
vydrželo prakticky celý prvák. Během druháku se mi však sklíčka
v růžových brýlích postupně vysypaly a já poznal, že nic není tak
dokonalé jako se z počátku může zdát. Tak už to však v životě
chodí. Do třeťáku jsem nastupoval již naprosto bez iluzí s malým
očekáváním, abych předešel zbytečnému zklamání.</p>
</blockquote>
<ul>
<li><a href="http://m1c4a1.blogspot.com/2010/06/sbohem-fit-vut.html">Sbohem, FIT VUT</a> –
    Michal „m1c4a1“</li>
<li><a href="http://www.campula.cz/clanky/fit-vut">Roman's Websites</a> –
    Roman Čampula</li>
</ul>
<h3>Diskuse</h3>
<ul>
<li><a href="http://student.vutbr.cz/forum/viewtopic.php?t=2438">VUTRoom: FIT VUT a FI MUNI</a></li>
<li><a href="http://forum.jaknavs.cz/viewtopic.php?t=20">JakNaVŠ.cz: FI MUNI vs. FIT VUT</a></li>
</ul>
<h3>Související</h3>
<ul>
<li><a href="http://www.zkusit.cz/">Zkus IT</a>, kampaň tahající holky na FIT
    (a do IT obecně) (+
    <a href="http://www.fit.vutbr.cz/news/media/ln_2007-08-11.jpg">článek z novin</a>)</li>
<li><a href="http://atd.havrlant.net/potrebuje-programator-vysokou-skolu">Potřebuje programátor vysokou školu?</a> –
    Lukáš Havrlant</li>
<li><a href="http://blog.filosof.biz/vysoke-skoly-lzou/">Vysoké školy lžou</a> –
    Jan Řezáč</li>
<li><a href="http://blog.filosof.biz/startovni-pozice-na-webu/">Startovní pozice na webu</a>
    o práci při škole, článek vychází z promočního projevu proděkana
    VUT FIT – Jan Řezáč</li>
<li><a href="http://zpravy.idnes.cz/dokument-cesti-vedci-varuji-ze-nase-zeme-se-nezucastnuje-zapasu-o-mozky-1a4-/kavarna.asp?c=A100825_144425_kavarna_chu">Dokument: Čeští vědci varují, že naše země se nezúčastňuje zápasu o mozky</a> –
    Iniciativa pro vzdělávání a vědu</li>
</ul>
<h3>Nesouvisející – komentáře nového webu VUT</h3>
<p>Nový web samotného VUT FIT se nikdo už ani okomentovat neodvážil,
nezbyly na to síly a nervy ;)</p>
<ul>
<li><a href="http://blog.filosof.biz/web-vut-je-vhodny-na-redesign/">Nový web VUT je vhodný na redesign</a> –
    Jan Řezáč</li>
<li><a href="http://www.moderni-firma.cz/petr-ludwig/vut---mezinarodni-lesk-bez-lesku-/">VUT – mezinárodní lesk bez lesku?</a> –
    Petr Ludwig</li>
</ul>
<h3>O článku</h3>
<p>Článek vznikal v průběhu posledního semestru mého studia na FIT,
tedy zimního semestru 2010–2011. Psal jsem ho dlouhou dobu a
upravoval podle nově nabytých informací z různých zdrojů a diskusí
se studenty. Vydání článku jsem přislíbil na 14. 2., den
zamilovaných a také den ukončení mého studia na FIT a zápisu na FI.
Bohužel došlo ke
<a href="http://blog.javorek.net/blog-v-novem/">zdržení z technických důvodů</a>
a tak článek nakonec vyšel až v květnu 2011.</p><p>There are <a href=".././byl-jsem-fit.html#disqus_thread">comments</a>.</p>
                </article>
                
            </aside><!-- /#featured -->
            
                <section id="content" class="body">
                    <h1>Other articles</h1>
                    <hr />
                        <ol id="posts-list" class="hfeed">
            
        
        
        
        

        
         
            
            <li><article class="hentry">    
                <header>
                        <h1><a href=".././hyvaa-paivaa.html" rel="bookmark" title="Permalink to Hyvää päivää!">Hyvää päivää!</a></h1>
                </header>
                
                <div class="entry-content">
                <footer class="post-info">
        <abbr class="published" title="2011-01-10T02:54:00">
                10.1.2011
        </abbr>

        
        <address class="vcard author">
                By <a class="url fn" href=".././author/Honza Javorek.html">Honza Javorek</a>
        </address>
        
<p>In <a href=".././category/blog.html">blog</a>. </p>
<p>tags: <a href=".././tag/erasmus.html">erasmus</a><a href=".././tag/finsko.html">finsko</a><a href=".././tag/nerýmovaně.html">nerýmovaně</a><a href=".././tag/oulu.html">oulu</a><a href=".././tag/seriózně.html">seriózně</a><a href=".././tag/škola.html">škola</a></p>


</footer><!-- /.post-info -->
                <p>Narazil jsem v archivech na jednu pěknou věc, o kterou je škoda se
nepodělit. Je to díl z cyklu dokumentů „ach jak jsem byl kdysi
geniální a dnes už z toho umím velké kulové“.</p>
<p>Abych mohl úspěšně absolvovat předmět <em>kurz finštiny pro přežití</em>,
musel jsem na konci semestru napsat esej ...</p>
                <a class="readmore" href=".././hyvaa-paivaa.html">read more</a>
                <p>There are <a href=".././hyvaa-paivaa.html#disqus_thread">comments</a>.</p>
                </div><!-- /.entry-content -->
            </article></li>
        
        
        

        
         
            
            <li><article class="hentry">    
                <header>
                        <h1><a href=".././o-cem-uz-nenapisu.html" rel="bookmark" title="Permalink to O čem už nenapíšu">O čem už nenapíšu</a></h1>
                </header>
                
                <div class="entry-content">
                <footer class="post-info">
        <abbr class="published" title="2009-12-11T23:57:00">
                11.12.2009
        </abbr>

        
        <address class="vcard author">
                By <a class="url fn" href=".././author/Honza Javorek.html">Honza Javorek</a>
        </address>
        
<p>In <a href=".././category/blog.html">blog</a>. </p>
<p>tags: <a href=".././tag/erasmus.html">erasmus</a><a href=".././tag/finsko.html">finsko</a><a href=".././tag/linux.html">linux</a><a href=".././tag/net.html">net</a><a href=".././tag/oulu.html">oulu</a><a href=".././tag/píšu si.html">píšu si</a><a href=".././tag/software.html">software</a><a href=".././tag/zážitky.html">zážitky</a></p>


</footer><!-- /.post-info -->
                <p>Tak jsem se probíral rozepsanými články a náměty na články na blog.
Zjistil jsem, že pokud něco člověk nenapíše, když nad tím přemýšlí,
tak už o tom nenapíše nikdy. Svět se mění moc rychle a námět prostě
už potom není aktuální. Dost jsem jich smazal a zbylo mi asi
18 ...</p>
                <a class="readmore" href=".././o-cem-uz-nenapisu.html">read more</a>
                <p>There are <a href=".././o-cem-uz-nenapisu.html#disqus_thread">comments</a>.</p>
                </div><!-- /.entry-content -->
            </article></li>
        
        
        

        
         
            
            <li><article class="hentry">    
                <header>
                        <h1><a href=".././bakalar.html" rel="bookmark" title="Permalink to Bakalář">Bakalář</a></h1>
                </header>
                
                <div class="entry-content">
                <footer class="post-info">
        <abbr class="published" title="2009-08-30T01:48:00">
                30.8.2009
        </abbr>

        
        <address class="vcard author">
                By <a class="url fn" href=".././author/Honza Javorek.html">Honza Javorek</a>
        </address>
        
<p>In <a href=".././category/blog.html">blog</a>. </p>
<p>tags: <a href=".././tag/ajax.html">ajax</a><a href=".././tag/css.html">css</a><a href=".././tag/erasmus.html">erasmus</a><a href=".././tag/html.html">html</a><a href=".././tag/javascript.html">javascript</a><a href=".././tag/mysql.html">mysql</a><a href=".././tag/php.html">php</a><a href=".././tag/projekty.html">projekty</a><a href=".././tag/škola.html">škola</a><a href=".././tag/vut fit.html">vut fit</a></p>


</footer><!-- /.post-info -->
                <p>Tak jsem to všechno úspěšně dokončil. Odstátnicoval jsem za A,
<a href="http://blog.javorek.net/bakalarka/">bakalářka</a> je taky za A.
<a href="http://www.slideshare.net/littlemaple/bakalsk-prce-evidence-geografickch-tras-uivatele">Evidence geografických tras uživatele</a>
je na SlideShare k dispozici k přečtení. K vidění to je pod názvem
<a href="http://blog.javorek.net/trekmap/">TrekMap</a> na
<a href="http://www.trekmap.cz">www.trekmap.cz</a>.</p>
                <a class="readmore" href=".././bakalar.html">read more</a>
                <p>There are <a href=".././bakalar.html#disqus_thread">comments</a>.</p>
                </div><!-- /.entry-content -->
            </article></li>
        
        
        

        
         
            
            <li><article class="hentry">    
                <header>
                        <h1><a href=".././odmlka.html" rel="bookmark" title="Permalink to Odmlka">Odmlka</a></h1>
                </header>
                
                <div class="entry-content">
                <footer class="post-info">
        <abbr class="published" title="2009-07-13T23:26:00">
                13.7.2009
        </abbr>

        
        <address class="vcard author">
                By <a class="url fn" href=".././author/Honza Javorek.html">Honza Javorek</a>
        </address>
        
<p>In <a href=".././category/blog.html">blog</a>. </p>
<p>tags: <a href=".././tag/erasmus.html">erasmus</a><a href=".././tag/píšu si.html">píšu si</a></p>


</footer><!-- /.post-info -->
                <p>Asi jste si všimli, že blog tak nějak umřel a nic na něm jistou
dobu nevycházelo. Bylo to proto, protože se mi nic psát nechtělo.
Zdálo se mi, že bych měl psát o věcech kolem Finska, jenže právě
proto, že se to jevilo jako povinnost mě to spíše demotivovalo a ...</p>
                <a class="readmore" href=".././odmlka.html">read more</a>
                <p>There are <a href=".././odmlka.html#disqus_thread">comments</a>.</p>
                </div><!-- /.entry-content -->
            </article></li>
        
        
            
<p class="paginator">
    
    Page 1 / 9
    
        <a href=".././tag/erasmus2.html">&raquo;</a>
    
</p>

        

    
    </ol><!-- /#posts-list -->
    </section><!-- /#content -->



        <section id="extras" class="body">
        
                <div class="blogroll">
                        <h2>blogroll</h2>
                        <ul>
                        
                            <li><a href="http://docs.notmyidea.org/alexis/pelican/">Pelican</a></li>
                        
                            <li><a href="http://python.org">Python.org</a></li>
                        
                            <li><a href="http://jinja.pocoo.org">Jinja2</a></li>
                        
                            <li><a href="#">You can modify those links in your config file</a></li>
                        
                        </ul>
                </div><!-- /.blogroll -->
        
        
                <div class="social">
                        <h2>social</h2>
                        <ul>
                            <li><a href=".././feeds/all.atom.xml" rel="alternate">atom feed</a></li>
                            

                        
                            <li><a href="#">You can add links in your config file</a></li>
                        
                        </ul>
                </div><!-- /.social -->
        
        </section><!-- /#extras -->

        <footer id="contentinfo" class="body">
                <address id="about" class="vcard body">
                Proudly powered by <a href="http://alexis.notmyidea.org/pelican/">pelican</a>, which takes great advantages of <a href="http://python.org">python</a>.
                </address><!-- /#about -->

                <p>The theme is by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, thanks!</p>
        </footer><!-- /#contentinfo -->




<script type="text/javascript">
    var disqus_shortname = 'javorove-listky';
    (function () {
        var s = document.createElement('script'); s.async = true;
        s.type = 'text/javascript';
        s.src = 'http://' + disqus_shortname + '.disqus.com/count.js';
        (document.getElementsByTagName('HEAD')[0] || document.getElementsByTagName('BODY')[0]).appendChild(s);
    }());
</script>

</body>
</html>